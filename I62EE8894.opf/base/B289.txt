༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG18762
ImageGroup:
ISBN:
11KG20668
9788189165925
LCCN:
n/a
Title:
མིག་ཆུ་ཐ་ར་ར།
mig chu tha ra ra/
Author:
གཅན་གཡང་ཕྱུག་
gcan g.yang phyug
n/a
Descriptor:
Original Publication:
Place:
Publisher:
n/a;n/a
sarnath, varanasi, u.p.
gcan g.yang phyug
2012
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
Ist., New York, NY 10011, U.S.A 2006. Comments: 11/2014



p325/
Doelena5@GEDAGOme
ཞ༩༠
། བ། ར།
གཅན་གཡང་ཕྱུག་གིས་བརྩམས།
29e5PG EGeSenesaGESGOS



བོད་སྤྱི་དཔེ་མཛོད་།aང་། ，
Class No:
Acc. No. D:32510
LTWA (Manuscript)
DHARAMSALA HB
མིག་ཆུ་ཐ་ར་ར།
་
mos con estoy
2008rates on
གཅན་གཡང་ཕྱུག་གིས་བརྩམས།



པར་རྩའི་བདག་དབང་གཅན་གཡང་ཕྱུག་ལ་ཡོད་།
© Chen Yangchuck, 2012
མིག་ཆུ་ཐ་ར་ར།
གཅན་གཡང་ཕྱུག་གིས་བརྩམས།
ADDRESS
Centreal University of
Tibetan Studies
Sarnath, Varanasi 221007
U.P India
CONTACT
Yangchuck2007@yahoo.com
Face book-Dhen tso
cellno.8574118009
IsBN 978-81-89165-92-5



བོད་ཀྱི་དཔེ་མཛོད་ཁང་།
Class No:
Acc. o. p:32sk
LTWA (Manuscripts
DHARAMSALA HP.
མིག་ཆུ་ཐ་ར་ར།
**
32
W
རྩི་
ཧཱུཾ
གཅན་གཡང་ཕྱུག་གིས་བརྩམས།



པར་རྩའི་བདག་དབང་གཅན་གཡང་ཕྱུག་ལ་ཡོད་།
© Chen Yangchuck, 2012
མིག་ཆུ་ཐ་ར་ར།
གཅན་གཡང་ཕྱུག་གིས་བརྩམས།
ADDRESS
Centreal University of
Tibetan Studies
Sarnath, Varanasi 221007
U.P India
CONTACT
Yangchuck2007@yahoo.com
Face book-Dhen tso
cellno.8574118009
sBN 978-81-39165-25



དཀར་ཆག
སྔོན་གླེང་ཚིག་གསུམ།་་
ལེའུ་དང་པོ།
བྱིས་དུས་ཀྱི་ལོ་ཟླ་་
ལེའུ་གཉིས་པ།
གནས་འགྲོ་བུ་མོའི་ལས་དབང་།་་་
ལེའུ་གསུམ་པ།
ནང་དམེ་་་
"(15)
ལེའུ་བཞི་པ།
སྤྲོ་འཆམ་གྱི་གོད་ཆག་་
(29)
ལེའུ་ལྔ་པ།
ཁེར་རྐྱང་གི་སྡུག་བསྔལ་་་་
ལེའུ་དྲུག་པ།
ཁང་པ་གདོན་པ།་་་་་་
ལེའུ་བདུན་པ།
རྒྱ་ནང་དུ་གཟི་རྙེད་པ་
ལེའུ་བརྒྱད་པ།
སློང་མོ་བའི་འཚོ་བ།་་་་་་་་
ལེའུ་དགུ་པ།



མིག་ཆུ་ཐ་ར་ར།
(94)
"(100)
་་་་་་་་༌(117)
(132)
ཚེ་རིང་སྒྲོལ་མའི་སྙིང་གཏམ་་་་་
ལེའུ་བཅུ་པ།
འཁྲེང་ཞེན་གྱི་མིག་ཆུ།་་་་་་་་
ལེའུ་བཅུ་གཅིག
བཀྲ་ཤིས་རྡོ་རྗེའི་ཚིག་ལ་་་་་་
ལེའུ་བཅུ་གཉིས་པ།
གནའ་མཁར་ཟི་ལིང་གི་འཕོ་འགྱུར་་་་
ལེའུ་བཅུ་གསུམ་པ།
ཨ་ཆུང་གནམ་རྫོང་་་་་་་་་་་་་
ལེའུ་བཅུ་བཞི་པ།
རང་དབང་བྲལ་བའི་འཚོ་བ་་་་་་
ལེའུ་བཅོ་ལྔ་པ།
ལྷ་མོ་སྒྲོལ་མའི་སྐད་་་་་་་་་་་་་་་་
ལེའུ་བཅུ་དྲུག་པ།
གསང་བའི་འབྲི་དེབ་་་་་་་་
ལེའུ་བཅུ་བདུན་པ།
ཁྲི་མུན་གྱི་ནད་གཅོང་་་་་་
ལེའུ་བཅོ་བརྒྱད་པ།
རེ་བ་ཆད་པ་་་་
(140)
(158)
(167)
་་་་་་་་་་་་་་་་་་་
"(187)



མུ་འབྲེལ་བརྩམས་སྒྲུང་།
སྔོན་གླེང་ཚིག་གསུམ།
མིག་ཆུ་ཐ་ར་ར་ཞེས་པའི་བརྩམས་སྒྲུང་འདི་ནི་ངས་མི་ཡུལ་ལ་ཕུལ་བའི་
ལེགས་སྐྱེས་ཆུང་ཆུང་ཅིག་ཡིནཞིང་། འདིས་ངའི་འཚོ་བར་བཅངས་བའི་བརྩེ་དུང་
དང་། འཁྲེང་ཞེན། རེ་སྨོན་བཅས་མཚོན། གཞན་ཡང་དེབ་འདི་བརྒྱུད་ནས་
ཁྱོད་ཚོས་ངའི་མི་གཤིས་དང་བསམ་བློ་སོགས་ཀྱང་རྟོགས་ངེས། །
སྤྱིར་བདག་ལ་བརྩམས་སྒྲུང་བྲིས་བའི་ཉམས་མྱོང་དང་ཆུ་ཚད་དབེན་ཡང་
འཚོ་བའི་ཁྲོད་ཀྱི་མཐོང་ཐོས་མྱོང་གསུམ་ལ་དྲང་བདེན་གྱི་རྣམ་ཤེས་ཞུགས་སུ་བཅུག་
ཏེ་བརྩམས་སྒྲུང་གི་ལམ་ནས་སྤྱི་ཚོགས་འཚོ་བའི་སྣང་བརྙན་གསན་པོ་དག་མཚོན་
པར་བྱེད་རྒྱུ་ནི་རང་ཉིད་ཀྱི་དགའ་ཕྱོགས་ཉག་གཅིག་ལགས།
འདི་ནས་དགའ་ཕྱོགས་ཞེས་པ་གླེང་དུས་དེ་ནི་འཚར་ལོངས་བྱུང་སའི་ཁོར་
ཡུག་དང་འབྲེལ་ཡོད་ཀྱི་མི་སྣ་སོགས་ལ་འབྲེལ་བ་དམ་ཟབ་འདུག་སྙམ་གི ང་ལོ་ལྔ་
ནས་བདུན་པར་སྤོ་བོ་དང་རྨོ་བོ་མཉམ་དུ་སྡོད་སྐབས་ཁོང་གཉིས་ཀྱིས་རེས་མོས་བྱས་
ཏེ་མཚན་མོར་རེ་རེར་ཡིད་དབང་འཕྲོག་པའི་གནའ་གཏམ་མི་རོ་རྩེ་སྒྲུང་དང་མི་ཆོས་
བཟང་པོ། ཨ་ཁུ་འབྲོང་དང་ཨ་མ་རི་བོང་སོགས་བཤད་དེ་གནའ་སྒྲུང་གི་འཇིག་རྟེན་
ལ་ཁྲིད་མྱོང་། གཞན་ཡང་སྙིང་ནས་བརྩེ་བའི་དྲིན་ཆེན་མ་ལོས་ཨ་སྟག་ལྷ་མོ་དམྱལ་
བར་ལྷུང་སྟངས་དང་ཨ་ཅེ་སྣང་ས་འོད་འབུམ། པདྨ་འོད་འབུམ་སོགས་ཀྱི་དཔེ་ཆ་
དག་དུས་ཚོད་ནམ་ཁོམ་ལ་ཀློག་རྗེས་ངེད་སྤུན་ཚོར་མཚན་ལྗོངས་རེ་རེར་སུན་སྣང་
བྲལ་བའི་སྒོ་ནས་བཤད་པར་སྤྲོ་བའི་གོམས་གཤིས་དེས་ང་ལ་བག་ཆགས་ཟབ་མོ་ཞིག་



མིག་ཆུ་ཐ་ར་ར།
-
བཞག་ལ། ནར་སོན་པ་དང་མཉམ་དུ་སྒྲུང་རྩོམ་མཁན་ཚོའི་སྒྲུང་གི་རོ་བཅུད་ལ་རོལ་
དུས་དེ་ནི་སྤྱིར་བཏང་གི་རོ་བཅུད་ཅིག་མིན་པའི་སྣང་བ་བྱུང་བས་སྒྲུང་ལ་བཅངས་
བའི་བརྩེ་མདངས་ཀྱང་ཆེ་རུ་སོང་། ལྷག་པར་དུ་རང་མི་རིགས་ཀྱི་རྩོམ་རིག་སྒྱུ་རྩལ་
ཁྲོད་དུ་བརྩམས་སྒྲུང་ནི་ཆེས་མེད་དུ་མི་རུང་བ་ཞིག་དང་ཆེས་མཁོ་ངེས་པར་ཆེ་བ་
ཞིག་རེད་སྙམ་གྱི་འདུག རྒྱུ་མཚན་བརྩམས་སྒྲུང་ནི་སྤྱི་ཚོགས་ཀྱི་མེ་ལོང་
ཡིན།བརྩམས་སྒྲུང་གིས་སྤྱི་ཚོགས་འཚོ་བའི་ངོ་གདོང་རེ་རེ་མེ་ལོང་ནང་དུ་གཟུགས་
བརྙན་ཤར་བ་བཞིན་ཆད་ལྷག་མེད་པར་སྟོན་ཐུབ། དེར་བརྟེན་ངས་མིག་ཆུ་ཐ་ར་ར་
ཞེས་བའི་བརྩམས་སྒྲུང་འདི་འབྲི་ཁུལ་བྱས་བ་ཡིན་མོད།འོན་ཀྱང་། རང་ཉིད་ནི་འཚོ་
བའི་ཉམས་མྱོང་དང་སྐྱེས་སྦྱང་གི་ཡོན་ཏན་ཏིལ་འབྲུ་ཙམ་ལས་མེད་པའི་སློབ་མ་ཞིག་
ཡིན་པས།བརྩམས་སྒྲུང་འདིའི་ནང་གི་མི་སྣའི་སེམས་ཁམས་དང་། ཁོར་ཡུག་འབྲི་
བཞེངས། བྱུང་རིམ་དང་། སྒྲིག་གཞི་གོ་སྒྲིག་བྱེད་སྟངས་སོགས་ཀྱི་ཐད་ལ་སྐྱོན་ཆ་དང་
མ་འདང་བའི་ཆ་གང་མང་གང་མང་ཅིག་ཡོད་པས། མཁྱེན་རྒྱ་ལྷ་ལམ ་ལྟར་
ཡངས་བའི་ཀློག་པ་པོ་ཡོངས་ནས་ལྷག་བསམ་ཟོལ་མེད་ཀྱིས་སྐྱོན་ཆ་ལྷུག་བརྗོད་དང་
བཟོད་བསྲན་གནང་བའི་རེ་བ་སྐོམ་པ་ཆུ་འདོད་ལྟར་ཆེ།
ཞེས་གཅན་གཡང་ཕྱུག་གིས་༢༠༡༢ལོའི་སྤྱི་ཟླ་༡པོའི་ཚེས་༢༠ཉིན་སྒྱུ་མ་ལྷ་
མཛེས་ཐོག་ཁང་དུ་བྲིས་པ་དགེའོ།།



བྱིས་དུས་ཀྱི་ལོ་ཟླ།
གསེར་མདོག་གི་ཉི་མས་རི་རྒྱལ་ལྷུན་པོའི་རྩེ་ནས་དབྱིག་འཛིན་མའི་ལྟོ་བར་
གསེར་འོད་ལམ་ལམ་དུ་འཕྲོ་ཞིང་བྱ་བྱེའུ་རྣམས་ཀྱིས་ལོ་མ་སེར་བོར་འགྱུར་ལ་ཉེ་བའི་
ཤིང་སྡོང་གི་སྟེང་ཀྱུར་ཀྱུར་གྱི་དབྱངས་སྙན་སྒྲོག་བཞིན་མཆིས་ལ་ཞིང་བ་ཚོ་ཡང་སོས་
དལ་བག་ཕེབས་ངང་བསྡད་འདུག ཨ་ཡེ་སྒྲོལ་མ་དང་ཨ་ཁུ་རྡོ་རྗེ་གཉིས་ཀྱིས་ད་ལོའི་
འབྲུ་རིགས་ཀྱི་ཐོན་འབབ་ལེགས་ཚུལ་སྐོར་ལ་ཁ་བརྡ་བྱེད་བཞིན་པའི་སྐབས་དེར།
གདོང་ནི་བཅུ་གསུམ་ཟླ་ལྟར་སྒོར་ཞིང་ཆེ།།
མིག་ནི་སྐར་ཆེན་བཞིན་དུ་རྣོ་ཞིང་གསལ།།
བྱ་རྒོད་གཤོག་ཟུང་ལྟ་བུའི་སྨིན་མ་ནག།
སྲབ་ཆུང་མཆུ་ནི་ཀུ་ཤུ་བཞིན་དུ་དམར།།
ལྡེམ་ལྡེམ་གཡོ་བའི་ལུས་ཀྱི་ཆེ་ཆུང་རན།། བུ་མོ་འདི་ནི་ཚེ་སྐྱིད་ཡིན་ལ། མོས་
ལག་ཏུ་ཕྱགས་མ་བཟུང་ནས་གད་བདར་རྒྱག་དུས་སྐྱ་ཀ་ཞིག་གིས་མཁར་སྟེང་ནས
“ ཅག་་་་་་་་་་་་་་ཅག་་་་ ཅག་་་་་་་་ཅད་་་་་་ཅག་”ཅེས་སྐད་བརྒྱབས་ཏེ་
འཕུར། ཨ་ཡེ་སྒྲོལ་མས་དེ་རིང་འགྲུལ་བ་ཞིག་ཡོང་རྒྱུ་ཁོ་ཐག་རེད་ཅེས་བརྗོད་པར། ཚེ་
སྐྱིད་ཀྱིས་ལན་ཅི་ཡང་མི་འདེབས་པར་སྒོ་ཕྱི་ནང་གི་ལས་ཀ་བྱས་ཚར་རྗེས་རྩེད་གྲོགས་
ཚོ་དང་མཉམ་དུ་རྩེད་མོ་རྩེ་རུ་འགྲོ་རྩིས་བྱས་ཀྱང་ཕ་མ་གཉིས་ཀྱིས་འགྲོ་རུ་མ་བཅུག་
པར་མ་ཟད། ཨ་ཕས་ཚེ་སྐྱིད་ཁྱོད་མི་ལོ་ལྔ་གསུམ་བཅོ་ལྔར་ཐོན། བློ་ཕ་ལ་འདྲི་མི་
དགོས་ལ་བྲོ་མ་ལ་ཡང་སློང་མི་དགོས་པའི་དུས་ལ་བསླེབས་ཡོད་པས་ རྩེད་མོར་མགོ་



མིག་ཆུ་ཐ་ར་ར།
འཁོར་ནས་མ་འདུག་ཅེས་པར། ཨ་མས་དེར་མཐུད་ནས་“ ཁྱོའི་ཨ་ཕས་བཤད་
པ་བདེན། མ་བུ་མོར་ལག་ལས་ཀ་དགོས།་ལག་ལས་ཀ་མེད་ན་རྗེས་མ་གནས་ལ་འགྲོ་ས་
རེག་ནི་མ་རེད། ”ཅེས་བརྗོད་པ་དང་། བུ་མོ་གཅེས་ལང་མ་ཚེ་སྐྱིད་ནི་ལོ་བཅུ་དྲུག་ལ་
སོན་ཡང་བྱིས་པ་བཞིན་རྩེད་མོ་དང་རྩེད་གྲོགས་མ་གཏོགས་བསམ་རྒྱུ་མེད་པས་ཁོང་
གཉིས་ཀྱི་སྐད་ཆ་ལ་གཏན་ནས་བསམ་གཞིགས་མི་བྱེད་པར་བསྟན་བཤིག་ཚ་བའི་
མིག་ཟུང་གིས་ཕ་མ་གཉིས་ལ་གཅིག་བལྟས་རྗེས་ང་གནས་ལ་མི་འགྲོ་ཞེས་བཤད། ཨ་
མས་མོ་ལ་ཁ་ཏ་མ་བྱས་ན་མི་འགྲིག་སྙམ་བཞིན་པའི་སྐབས་དེར་ཕྱི་རོལ་ནས་མི་ཞིག་
གིས་སྒོའི་ལྕགས་ལུང་ཐེངས་འགའ་ལ་བརྡུངས་བྱུང་། ཚེ་སྐྱིད་མགྱོགས་པོར་སོང་ནས་
སྒོ་ཕྱེ་དུས་ལུས་ལ་ཚར་ལྭ་སྨུག་པོ་གྱོན་ཞིང་། རྐེད་ལ་སྐེ་རགས་སྔོ་ནག་བཅིངས་པ།
མགོ་ལ་ཕྱིང་ཞྭ་དཀར་བོ་གོན་པ། གདོང་ལ་འཛུམ་གྱིས་ཁེངས་པའི་མི་དར་མ་ཞིག་
གིས་རྒྱབ་ལ་ཁུག་མ་ཞིག་འཁུར་ཏེ་སྒོ་འགྲམ་དུ་ལངས་ནས་འདུག་ མི་དེས་
ཐེ་ཚོམ་ངང་ རྡོ་རྗེ་ཚང་འདི་རེད་དམ་ཞེས་དྲིས་པར། ཚེ་སྐྱིད་ཀྱིས་ཡིན་པའི་བརྡ་ལ་
མགོ་བོ་ནང་དུ་བཀུག ཨ་ཁུ་རྡོ་རྗེ་ཡིས་ནམ་རྒྱུན་དུ་ “འགྲུལ་བ་ཁྱིམ་གྱི་རྒྱན་ཡིན”་
ཞེས་བཤད་དེ་འགྲུལ་བ་སུ་འདྲ་ཞིག་བསླེབས་ཀྱང་ཚང་མར་གང་ཐུབ་ཀྱིས་སྣེ་ལེན་
གནང་སྲོལ་ཡོད། ནང་དུ་འགྲུལ་བ་ཡོང་ཐེངས་རེར་ཚེ་སྐྱིད་ལ་བརྗོད་མི་ཤེས་པའི་
དགའ་སྤྲོ་འཕེལ་གྱི་ཡོད་པ་སྟེ། རྒྱུ་མཚན་ནི་ཁོང་ཚོའི་འགྲམ་ནས་མོར་མངར་ཟས་ཀྱི་
རིགས་གང་མང་ཐོབ་ཀྱི་ཡོད་པས་ཡིན། ཡིན་ན་ཡང་། འགྲུལ་བ་དེས་མོར་ཅི་ཡང་མ་
སྤྱད་པས་མོ་ཨ་མ་དང་མཉམ་དུ་ཐབ་ཚང་ལ་བསྐྱོད་དགོས་བྱུང་། ཟ་མ་ཟ་དུས་ཨ་ཕ་
དང་འགྲུལ་བ་དེ་གཉིས་ཀྱིས་སྐད་ཆ་མང་བོ་ཞིག་བཤད་ཀྱང་། དེའི་ཁྲོད་ནས་ཚེ་སྐྱིད་



བྱིས་དུས་ཀྱི་ལོ་ཟླ།
གསེར་མདོག་གི་ཉི་མས་རི་རྒྱལ་ལྷུན་པོའི་རྩེ་ནས་དབྱིག་འཛིན་མའི་ལྟོ་བར་
གསེར་འོད་ལམ་ལམ་དུ་འཕྲོ་ཞིང་བྱ་བྱེའུ་རྣམས་ཀྱིས་ལོ་མ་སེར་བོར་འགྱུར་ལ་ཉེ་བའི་
ཤིང་སྡོང་གི་སྟེང་ཀྱུར་ཀྱུར་གྱི་དབྱངས་སྙན་སྒྲོག་བཞིན་མཆིས་ལ་ཞིང་བ་ཚོ་ཡང་སོས་
དལ་བག་ཕེབས་ངང་བསྡད་འདུག ཨ་ཡེ་སྒྲོལ་མ་དང་ཨ་ཁུ་རྡོ་རྗེ་གཉིས་ཀྱིས་ད་ལོའི་
འབྲུ་རིགས་ཀྱི་ཐོན་འབབ་ལེགས་ཚུལ་སྐོར་ལ་ཁ་བརྡ་བྱེད་བཞིན་པའི་སྐབས་དེར།
གདོང་ནི་བཅུ་གསུམ་ཟླ་ལྟར་སྒོར་ཞིང་ཆེ།།
མིག་ནི་སྐར་ཆེན་བཞིན་དུ་རྣོ་ཞིང་གསལ།།
བྱ་རྒོད་གཤོག་ཟུང་ལྟ་བུའི་སྨིན་མ་ནག།
སྲབ་ཆུང་མཆུ་ནི་ཀུ་ཤུ་བཞིན་དུ་དམར།།
ལྡེམ་ལྡེམ་གཡོ་བའི་ལུས་ཀྱི་ཆེ་ཆུང་རན།། བུ་མོ་འདི་ནི་ཚེ་སྐྱིད་ཡིན་ལ། མོས་
ལག་ཏུ་ཕྱགས་མ་བཟུང་ནས་གད་བདར་རྒྱག་དུས་སྐྱ་ཀ་ཞིག་གིས་མཁར་སྟེང་ནས
“ ཅ་་་་་་ཅག་་་་་་་་ཅ་ ་་་་ ཅག་་་་་་་་ཅག་་་་་་ཅག་” ཅེས་སྐད་བརྒྱབས་ཏེ་
འཕུར། ཨ་ཡེ་སྒྲོལ་མས་དེ་རིང་འགྲུལ་བ་ཞིག་ཡོང་རྒྱུ་ཁོ་ཐག་རེད་ཅེས་བརྗོད་པར། ཚེ་
སྐྱིད་ཀྱིས་ལན་ཅི་ཡང་མི་འདེབས་པར་སྒོ་ཕྱི་ནང་གི་ལས་ཀ་བྱས་ཚར་རྗེས་རྩེད་གྲོགས་
ཚོ་དང་མཉམ་དུ་རྩེད་མོ་རྩེ་རུ་འགྲོ་རྩིས་བྱས་ཀྱང་ཕ་མ་གཉིས་ཀྱིས་འགྲོ་རུ་མ་བཅུག་
པར་མ་ཟད། ཨ་ཕས་ཚེ་སྐྱིད་ཁྱོད་མི་ལོ་ལྔ་གསུམ་བཅོ་ལྔར་ཐོན། བློ་ཕ་ལ་འདྲི་མི་
དགོས་ལ་བྲོ་མ་ལ་ཡང་སློང་མི་དགོས་པའི་དུས་ལ་བསླེབས་ཡོད་པས་ རྩེད་མོར་མགོ་



མིག་ཆུ་ཐ་ར་ར།
-
, -
", * * " , " ་ +
++
འཁོར་ནས་མ་འདུག་ཅེས་པར། ཨ་མས་དེར་མཐུད་ནས་“ ཁྱོའི་ཨ་ཕས་བཤད་
པ་བདེན། མ་བུ་མོར་ལག་ལས་ཀ་དགོས་ལག་ལས་ཀ་མེད་ན་རྗེས་མ་གནས་ལ་འགྲོ་ས་
རེག་ནི་མ་རེད།”ཅེས་བརྗོད་པ་དང་། བུ་མོ་གཅེས་ལང་མ་ཚེ་སྐྱིད་ནི་ལོ་བཅུ་དྲུག་ལ་
སོན་ཡང་བྱིས་པ་བཞིན་རྩེད་མོ་དང་རྩེད་གྲོགས་མ་གཏོགས་བསམ་རྒྱུ་མེད་པས་ཁོང་
གཉིས་ཀྱི་སྐད་ཆ་ལ་གཏན་ནས་བསམ་གཞིགས་མི་བྱེད་པར་བསྟན་བཤིག་ཚ་བའི་
མིག་ཟུང་གིས་ཕ་མ་གཉིས་ལ་གཅིག་བལྟས་རྗེས་ང་གནས་ལ་མི་འགྲོ་ཞེས་བཤད། ཨ་
མས་མོ་ལ་ཁ་ཏ་མ་བྱས་ན་མི་འགྲིག་སྙམ་བཞིན་པའི་སྐབས་དེར་ཕྱི་རོལ་ནས་མི་ཞིག་
གིས་སྒོའི་ལྕགས་ལུང་ཐེངས་འགའ་ལ་བརྡུངས་བྱུང་། ཚེ་སྐྱིད་མགྱོགས་པོར་སོང་ནས་
སྒོ་ཕྱེ་དུས་ལུས་ལ་ཚར་རྭ་སྨུག་པོ་གྱོན་ཞིང་། རྐེད་ལ་སྐེ་རགས་སྔོ་ནག་བཅིངས་པ།
མགོ་ལ་ཕྱིང་ཞྭ་དཀར་བོ་གོན་པ། གདོང་ལ་འཛུམ་གྱིས་ཁེངས་པའི་མི་དར་མ་ཞིག་
གིས་རྒྱབ་ལ་ཁུག་མ་ཞིག་འཁུར་ཏེ་སྒོ་འགྲམ་དུ་ལངས་ནས་འདུག་ མི ་དེས་
ཐེ་ཚོམ་ངང་ རྡོ་རྗེ་ཚང་འདི་རེད་དམ་ཞེས་དྲིས་པར། ཚེ་སྐྱིད་ཀྱིས་ཡིན་པའི་བརྡ་ལ་
མགོ་བོ་ནང་དུ་བཀུག ཨ་ཁུ་རྡོ་རྗེ་ཡིས་ནམ་རྒྱུན་དུ་ “འགྲུལ་བ་ཁྱིམ་གྱི་རྒྱན་ཡིན་
ཞེས་བཤད་དེ་འགྲུལ་བ་སུ་འདྲ་ཞིག་བསླེབས་ཀྱང་ཚང་མར་གང་ཐུབ་ཀྱིས་སྣེ་ལེན་
གནང་སྲོལ་ཡོད། ནང་དུ་འགྲུལ་བ་ཡོང་ཐེངས་རེར་ཚེ་སྐྱིད་ལ་བརྗོད་མི་ཤེས་པའི་
དགའ་སྤྲོ་འཕེལ་གྱི་ཡོད་པ་སྟེ། རྒྱུ་མཚན་ནི་ཁོང་ཚོའི་འགྲམ་ནས་མོར་མངར་ཟས་ཀྱི་
རིགས་གང་མང་ཐོབ་ཀྱི་ཡོད་པས་ཡིན། ཡིན་ན་ཡང་། འགྲུལ་བ་དེས་མོར་ཅི་ཡང་མ་
སྤྱད་པས་མོ་ཨ་མ་དང་མཉམ་དུ་ཐབ་ཚང་ལ་བསྐྱོད་དགོས་བྱུང་། ཟ་མ་ཟ་དུས་ཨ་ཕ་
དང་འགྲུལ་བ་དེ་གཉིས་ཀྱིས་སྐད་ཆ་མང་བོ་ཞིག་བཤད་ཀྱང་། དེའི་ཁྲོད་ནས་ཚེ་སྐྱིད་



མུ་འབྲེལ་བརྩམས་སྒྲུང་།
ཀྱིས་ནམ་ཡང་བརྗེད་ཐབས་མེད་པ་དང་མོའི་ཆེས་ཐོག་མར་གོ་བ་ཞིག་ནི་མོའི་ཨ་ཕས་
“ཁོ་རང་གཉེན་མཐོ་ས་ནས་འཛིན་ཞིང་། ཆུ་དྭངས་ས་ནས་ལེན་མཁན་ཞིག་
ཡིན་”ཞེས་བརྗོད་པ་དེ་རེད། ཚེ་སྐྱིད་ཀྱིས་སྤྱང་གྲུང་འཛོམས་པའི་མིག་ཟུང་འབྱེད་
འཛུམ་ཐེངས་འགའ་བྱས་ཏེ་ཁ་ནས་ཡང་དང་ཡང་དུ་གཉེན་་་་་གཉེན་་་་་་མཐོ་་་
མཐོ་ས་ནས་འཛིན་ཞིང་། ཆུ་་་་ཆུ་་་་ཆུ་དྭངས་ས་ནས་ལེན་ཞེས་ཟློ་ཞོར་ཐབ་ཚང་དུ་
སོང་ནས་ཨ་མ་ལ་དྲིས་པར། ཨ་ཡེ་སྒྲོལ་མས་ གླེན་མ་འདི། དེའི་དོན་ཡང་མི་གོ་འམ།
ཁྱོད་རྒྱུན་ཏུ་རྩེད་མོ་ཁོ་ན་ལ་མགོ་འཁོར་བའི་འབྲས་བུ་འདི་མིན་ན་ཅི་ཡིན་ཞེས་མོ་ལ་
སྡིག་དམོད་བྱས་པས། ཚེ་སྐྱིད་ཁུ་སིམ་མེར་གྱུར་ཞིང་། སྐད་ཆ་དེའི་དོན་ཕ་ལ་འདྲི་
འདོད་ཀྱི་སྤོབས་པ་ཡང་ཞུམ་པར་གྱུར་ཏེ་ཤེས་འདོད་ཀྱི་བློ་ཡང་རིམ་བཞིན་མེད་པར་
གྱུར། །
ནུབ་མཐའ་ནས་མེ་ཟླུམ་ནུབ་རིའི་རྒྱབ་ལ་བཞུད་པའི་དུས། མི་དེའི་གདོང་ལ་
འཛུམ་གྱིས་ཁེངས་ཤིང་ཁུག་མ་སྟོང་བ་ཞིག་རུམ་ལ་འཇུག་ཞོར་ཚེ་སྐྱིད་ལ་ཞིབ་ལྟ་
ཐེངས་གཅིག་བྱས་རྗེས་ཁོ་ཚང་གི་ཁྱིམ་དང་གྱེས་སོང་། ཨ་ཁུ་རྡོ་རྗེ་ཡིས་འགྲུལ་བ་
དེས་འཁྱེར་ཡོང་བའི་ཇ་དང་། ཆང་། ཁ་བཏགས། དཀར་ཡོལ་བཅས་ཆ་སྒམ་ནང་དུ་
འཇོག་པར་བྲེལ།
དབྱིག་འཛིན་མས་མུན་སྟུག་གི་ན་བཟའ་བཀླུབས་ཤིང་རྒྱུ་སྐར་གྱི་རྒྱལ་བོ་གཙོ་
བྱས་པའི་སྐར་ཚོགས་མཁའ་དབྱིངས་ནས་འཆར་དུས་ཁོ་ཚང་གི་ཁྱིམ་མི་རྣམས་
འཛོམས་ཏེ་དགོང་དྲོའི་ཁ་ཟས་ཟས། ཨ་ཁུ་རྡོ་རྗེས་གློ་བུར་དུ་ཅི་ཞིག་དྲན་པ་ལྟར་
“ སང་ཉིན་ནས་ཚེ་སྐྱིད་ལ་ལས་ཀ་ལས་སུ་མ་འཇུག་ངལ་གསོ་རུ་ཆུགས་”ཞེས་བཤད་
w



མིག་ཆུ་ཐ་ར་ར།
རྗེས་བུ་དང་མནའ་མ་གཉིས་ལ་གཅིག་བལྟས། དགོང་མོ་དེར་ཚེ་སྐྱིད་དགའ་ཐག་ཆོད་
ནས་གཉིད་ཀྱི་ཚོར་སྣང་དང་ཡོངས་སུ་བྲལ་ཏེ་སང་ཉིན་གྱི་རྩེད་མོ་རྩེད་གྲོགས་ལ་རེ་
ཞིང་སྒུག ཟླ་བ་འགའ་ཤས་རིང་ཕ་མ་གཉིས་ཀྱིས་ཚེ་སྐྱིད་ལ་སྔོན་ལས་ལྷག་ཏུ་གཅེས་
ཤིང་། ནང་ལས་གང་ཡང་བྱེད་དུ་མི་འཇུག་པར་ཟས་གང་ཞིམ་དང་གོས་གང་མཛེས་
གྱོན་དུ་བཅུག་བྱུང་།
གནས་འགྲོ་བུ་མོའི་ལས་དབང་།
ཁ་བ་ལྷབ་ལྷུབ་ཏུ་འབབ་ཅིང་། གྲང་རླུང་རུས་པར་ཟུག་པའི་ནངས་མོ་དེར་
ཨ་ཁུ་རྡོ་རྗེ་ཚང་གི་གཉེན་མི་ཚང་མ་ལྷན་དུ་འཛོམས་ཏེ་བུད་མེད་རྣམས་ཀྱིས་ཚེ་སྐྱིད་
ཀྱི་སྐུར་སླས་མ་མང་བོར་ལས་དུས་མོས་དོགས་སྣང་གིས་“ཅི་ཞིག་བྱེད”ཅེས་དྲིས་པར།
མོའི་ཨ་མས་ “གླེན་མ། ཁྱོད་སང་ཉིན་ཡར་ནང་སྡེ་བར་གནས་ལ་འགྲོ་དགོས་པ་
རེད་”ཞེས་བཤད། བྱིས་བློའི་དྲི་མ་མ་ཡལ་བའི་ཚེ་སྐྱིད་ལ་མཚོན་ན་ཨ་མའི་སྐད་ཆ་
དེ་ནི་ཆེས་བློ་ཡུལ་ལས་འདས་པའི་བྱ་བ་ཞིག་རེད་ཨང་། ནམ་རྒྱུན་ཁྱིམ་མཚེས་རྒན་
རྒོན་ཚོས་མོར་ཁྱོད་ངེད་ཚང་གི་མནའ་མ་བྱོས་ཞེས་ཀུ་རེ་རྩེད་ཐེངས་རེར་ཁོང་ཁྲོ་
ལངས་ནས་མ་བཟོད་པར་ཁོང་ཚོ་ལ་མིག་ལོག་གིས་བལྟས་པའང་བགྲང་གིས་མི་ལང་།
ཡིན་ནའང་། བརྩེ་ལྡན་ཨ་མའི་འགྲམ་ནས་སྐྱོ་གདུང་དང་ཁོང་ཁྲོའི་མིག་ཆུ་གཏོར་བ་
ལས་ཅི་ཡང་བྱེད་མ་ནུས། ཨ་མས་བུ་མོ་ཞིག་ཡིན་ཕྱིར་གནས་ལ་འགྲོ་བ་ནི་འཇིག་
རྟེན་གྱི་ཆོས་ཉིད་དང་བུ་མོ་ཚོའི་ལས་དབང་ཡིན་ཚུལ་དང་། གནས་ཚང་ནས་ནངས་



མུ་འབྲེལ་བརྩམས་སྒྲུང་།
སྔ་ལངས་དང་དགོང་འཕྱི་ཉལ་བྱས་ཏེ་ལས་ཀ་བྱེད་དགོས་ཚུལ། གཞན་ཡང་ནང་མི་ལ་
མཐུན་པོ་དང་བརྩི་བཀུར་བྱེད་དགོས་ཚུལ་གྱི་བསླབ་བྱ་བརྒྱབས།
ཉིན་དེར་ཚེ་སྐྱིད་ནི་ནམ་རྒྱུན་དང་མི་འདྲ་བར་ཤིན་ཏུ་མཛེས་ཤིང་། མོའི་
ལུས་ལ་གྱོན་པའི་གོས་ལྭ་སྔོན་པོ་དེ་ཡང་རིང་ཐུང་ཧ་ཅང་འཚམས། མོའི་གནག་ཅིང་
འཇམ་པའི་སྐྲ་ལོ་ལན་བུ་མང་བོར་བྱས་པའི་སྟེང་བཏགས་པའི་ཅོ་ཏོ། ཅོ་ཏོའི་སྟེང་བྱུ་
རུ་དང་དངུལ་གྱིས་བརྒྱན་པ་དག་ལ་བལྟས་ན་མོ་གནས་ལ་འགྲོ་ས་ནི་ཕྱུག་པོ་ཚང་
ཞིག་ཡིན་པ་ཀུན་གྱིས་ལས་སླ་བོར་ཤེས་ཐུབ། ཚེ་སྐྱིད་ལ་ན་མཉམ་གྲོགས་མོ་མཚོ་མོས་
སེམས་གཏིང་ནས་ཡིད་སྨོན་སྐྱེས་ཤིང་། མ་འོངས་པར་རང་ཉིད་ཀྱང་གནས་ཡུལ་ཡག་
པོ་དང་ཕྱུག་པོ་དེའདྲ་ཞིག་ལ་འགྲོ་ཐུབ་པའི་རེ་སྨོན་སྙིང་ནས་བྱས། །
ཚེ་སྐྱིད་ཀྱིས་སྐད་ཆ་ཅི་ཡང་མི་བཤད་པར་མགོ་བོ་སྨད་དེ་ངུས་ནས་སྡོད་པ་ཨ་ཁུ་རྡོ་རྗེ་
དང་ཨ་ཡེ་སྒྲོལ་མ་གཉིས་ཀྱིས་མཐོང་ནས་ཁོ་གཉིས་ཀྱིས་ཀྱང་་སྤྱན་ཆབ་བསིལ་ཚུལ་ལ་
དཔགས་ན་རང་ཉིད་ཀྱི་དཔྲལ་བའི་མིག་དང་ཁོག་པའི་སྙིང་ལྟར་གཅེས་བའི་བུ་མོ་
བློས་ཐོངས་ཀྱི་མེད་པ་འདྲ་མོད། བུ་མོ་འགྲོ་ས་གནས་དང་གྲྭ་བ་འགྲོ་ས་སྒར་ཟེར་བ་
བཞིན་བུ་མོ་གནས་ལ་འགྲོ་བ་ནི་འཇིག་རྟེན་གྱི་ཆོས་ཉིད་ཡིན་པར་མ་ཟད། འཇིག་
རྟེན་མཐུན་འཇུག་གི་བྱ་བ་ནི་མི་ཞིག་གི་མི་ཚེའི་ནང་ཆེས་གལ་ཆེན་དང་འཚོ་བའི་
སྙིང་བོ་ཡིན་པས་སྐྱོ་དགོས་དོན་མེད་སྙམ་ནས་གོ་བསྐོན་སློབ་གསོ་བྱེད་ཀྱིན་པའམ་
གང་ལྟར་ཨ་ཡེ་སྒྲོལ་མས་ཚེ་སྐྱིད་ཀྱི་རྣ་ལམ་དུ་ཤབ་ཤུབ་ཀྱིས་ཚིག་འགའ་བཤད་ཀྱིན་
འདུག
སྐྱ་མདའ་བཏང་བ་དང་སྡེ་བའི་ནང་གི་བུ་མོ་ཚོས་ཚེ་སྐྱིད་གཡས་སྐོར་



མིག་ཆུ་ཐ་ར་ར།
གཡོན་སྐོར་བྱས་ཏེ་བཀྲ་ཤིས་པའི་གླུ་དབྱངས་གྲེ་འགྱུར་ངག་ལ་འགུག་བཞིན་ཡར་
ནང་སྡེ་བའི་སྡེ་འདབས་བར་དུ་སྐྱེལ་མ་བྱས། དེ་རུ་ཡར་ནང་སྡེ་བའི་བྱིས་པ་དང་བུད་
མེད་ཚོས་མནའ་མ་དང་བག་རོགས་གཉིས་གཡས་བསྐོར་གཡོན་བསྐོར་བྱས་རྗེས།
སྡེ་བ་གཉིས་ཀའི་སྐད་སྙན་པའི་གླུ་བ་གླུ་མ་ཚོས་བཀྲ་ཤིས་པའི་གླུ་དང་
འཆམ་མཐུན་གྱི་གླུ་ཕན་ཚུན་ལ་ལེན་རེས་བྱས། དེ་ནས་རང་རེའི་བོད་ཀྱི་ལུགས་སྲོལ་
ལྟར་མར་ནང་སྡེ་མི་ཚོར་ཀ་ར་ཁུག་མ་གང་དང་ལུག་ཤ་བཙོས་མ་བཞི་གླིང་འགའ་
བྱིན་པ་དང་ཁོང་ཚོས་འདོད་པ་ཚིམས་པའི་ཉམས་ཀྱིས་བགོ་བཤའ་རྒྱག་གིན་རྒྱག་
གིན་ཕྱིར་ལོག་པའི་ལམ་དུ་ཞུགས་སོང་། །
ཚེ་སྐྱིད་དེ་ལྟར་ཨ་ཕའི་བྱམས་བརྩེའི་ཐུ་འོག་ནས་གྱེས་ཤིང་ཨ་མའི་དྲོད་ལྡན་
གྱི་པང་ཁ་ལས་བྲལ་ཏེ་ཆ་རྒྱུས་མེད་པའི་ཁྱིམ་ཚང་ཞིག་ཏུ་འབྱོར་དུས་མོའི་འཚོ་བ་ལ་
གནམ་ས་གོ་ལྡོག་པ་ལྟ་བུའི་འགྱུར་བ་བྱུང་། ཨ་ཁུ་བཀྲ་ཁོ་ཚང་ནི་ཡར་ནང་སྡེ་བའི་
ཁྱིམ་ཚང་ཕྱུག་ཤོས་ཀྱི་གྲས་ཡིན་མོད། འཚོ་བ་ཞན་པའི་ཁར་ལས་ཀ་ཡང་ལྡབ་འགྱུར་
གྱིས་ལྕི། མོའི་ཁྱོ་ག་ནི་སློབ་གྲྭ་ཆེན་མོ་ན་སློབ་སྦྱོང་བྱེད་བཞིན་པའི་ཤེས་ཡོན་པ་ཞིག་
ཡིན་ཞིང་། ཁོའི་མིང་ལ་དོན་འགྲུབ་ཟེར། ཁོ་ལ་གཅེན་གཅུང་གཅིག་ཀྱང་མེད། དོན་
འགྲུབ་གྲོང་ཁྱེར་དུ་སློབ་གྲྭ་འགྲིམ་བཞིན་ཡོད་པས་ལོ་རེར་དབྱར་གནང་དང་དགུན་
གནང་གི་སྐབས་མ་གཏོགས་ཡུལ་ལ་ཡོང་མི་ཐུབ། དོན་འགྲུབ་ནི་
ཉ་གང་ཟླ་ལྟར་སྒོར་ཞིང་ཆེ་བའི་གདོང་།།
རྒྱུ་སྐར་བཞིན་དུ་གསལ་ཞིང་དྭངས་པའི་མིག།
མཛེས་རྩལ་མཁན་པོས་བྲིས་དང་འདྲ་བའི་སྨིན།།



མུ་འབྲེལ་བརྩམས་སྒྲུང་།
.
..
1
ཀ
་
རིང་ལ་རྒྱགས་སྐམ་རན་པའི་གཟུགས་ཀྱི་གཞི།།
བརླིང་ཞིང་སྒམ་ལ་སྨྲ་བ་ཉུང་བའི་གཤིས།། མཐོང་བ་ཙམ་གྱིས་ཁོའི་ནང་གི་
རི་མོ་ཟུར་ཙམ་རིག་ཐུབ། བརྩེ་བ་བསྐྱང་ན་ཡོང་ཞེས་པ་ཅིས་མ་བདེན། དོན་འགྲུབ་
དང་ཚེ་སྐྱིད་གཉིས་མཉམ་གཤིབ་ཀྱི་དུས་ཡུན་ནང་ཁོས་མོ་ལ་སློབ་གྲྭའི་འཚོ་བ་འགྲེལ་
བརྗོད་དང་སྦྲགས་བོད་ཀྱི་མ་ཡུམ་ཚོའི་ལས་དབང་བརྗོད་པའི་བརྒྱུད་རིམ་རིང་མོའི་
ཁྲོད་ཁོ་གཉིས་བར་ལ་རྣམ་དག་གི་བརྩེ་བ་ཞིག་ཆགས་ཤིང་ཕན་ཚུན་ལ་ཡིད་ཆེས་དང་
རེ་བ་ཡང་བཅོལ་བར་མ་ཟད། ཚེ་སྐྱིད་ཀྱིས་ཁོ་ལ་གཞན་དང་མི་འདྲ་བའི་ཁྱད་ཆོས་
ཤིག་ཡོད་པ་མཐོང་བས་རང་ཉིད་ཀྱི་གཏན་གྱི་འདུན་མ་བཅོལ་སའི་མི་དེ་ནོར་མི་
འདུག་སྙམ་པའི་སྤོབས་སེམས་ཤིག་སེམས་ཀྱི་ཞིང་སར་རྒྱས་ལ། མོས་ད་གཟོད་འཚོ་བ་
དང་བརྩེ་དུང་གི་དོན་ཅུང་ཙམ་རྟོགས་ཐུབ་པ་བྱུང་། །
དོན་འགྲུབ་ཀྱི་ཨ་ཕའི་མིང་ལ་བཀྲ་ཁོ་ཟེར་ཞིང་། ཁོ་ལོ་༥༥ཡིན། ཁོའི་རིང་
ཞིང་ཆེ་བའི་ལུས་ལ་ཚར་ལུ་སྨུག་ནག་ཅིག་གྱོན་འདུག་ལ། སྐེ་རགས་དམར་སྨུག་ཅིག་
བཅིངས་འདུག ཁོའི་ནག་ཅིང་ཆེ་བའི་མིག་ཀོང་དུ་ནམ་ཡང་བྱམས་བརྩེ་དང་སྤྲོ་སྣང་
གི་འཛུམ་མདངས་ཤིག་མངོན་ནས་འདུག ཁོའི་ཐོད་པ་དང་མིག་འགྲམ་ན་རྒས་གཉེར་
ཀྱི་རི་མོ་གསལ་ལ་མི་གསལ་བ་འགའ་ཡོད་པ་དེ་དག་དགོད་འཛུམ་བྱེད་ཐེངས་རེར་
མངོན་གསལ་དོད་དུ་འགྲོ ཁོ་ཡར་ནང་སྡེ་བའི་སྡེ་དཔོན་ལ་བསྡད་པའི་ལོ་ཟླའི་
ནང་སྡེ་མི་རྣམས་ཀྱིས་ཁོའི་གཞན་ཕན་དང་ལྷག་བསམ་གྱི་སྙིང་སྟོབས་དང་། ཁ་བཤད་
དོན་ལ་གནས་པའི་མི་གཤིས་མཐོང་ཞིང་། རྒྱུ་མཚན་དེ་དག་ལ་བརྟེན་ནས་ཁོ་ནི་སྡེ་མི་
ཀུན་གྱིས་མིག་དཔེར་ལྟ་ས་དང་བརྩི་འཇོག་བྱེད་སའི་མི་དཔེ་ལེགས་ཤིག་ཏུ་ངོས་



མིག་ཆུ་ཐ་ར་ར།
•
•
，
，
་
，་
་
，་ :r:•
.，，
་
་|:
：
་
; ..
...，
3
·，
：1;，： .:-
，
，
，，
，
，
，， ，
--...
..༤ ...….....，: ... '4-
-
，，
-.
..，
་
..
：
：
་
.: +- ,
--
--
--
，，，----༔ -
-
-; ་
་
་.
.
-
，
，，，--
-
4
འཛིན་བྱེད་ཀྱིན་ཡོད། དོན་འགྲུབ་ཀྱི་ཨ་མ་དབྱངས་སྒྲོན་ནི་ལོ་༥༠ཡིན། མོའི་གཟུགས་
ཆེ་རྒྱུ་མེད་ལ་ཆུང་རྒྱུ་ཡང་མེད། མོའི་ལུས་ལ་ཐེར་མ་སེར་བོས་བཟོས་པའི་བོད་ལྭ་ཞིག་
གྱོན་ནས་སྐེ་རགས་དམར་བོ་ཞིག་བཅིངས་ཏེ། མགོ་ལ་མགོ་རས་སྔོན་པོ་ཞིག་དཀྲིས་
འདུག མོའི་གདོང་དབྱིབས་ཅུང་ཙམ་རིང་ཞིང་མིག་ཟུང་ཤིན་ཏུ་ཆུང་ན་འང་མོའི་
གདོང་ལ་ཧ་ཅང་འཚམས། ནག་ཅིང་སྟུག་པའི་སྨིན་མ་སོགས་གང་ལ་བལྟས་ཀྱང་ན་སོ་
གཞོན་དུས་མོ་ནི་ཕོ་བརྒྱ་སེམས་པ་ཤོར་ས་དང་མོ་བརྒྱ་སྙིང་རླུང་ལྡང་སའི་མཛེས་མ་
ཞིག་ཡིན་པ་ཤེས་ཐུབ། ད་དུང་མོའི་ཡ་ཁའི་མདུན་སོ་གཅིག་གསེར་གྱིས་ཤན་འདུག་པ་
དེ་མོའི་མཛེས་སྡུག་གི་ཁ་སྣོན་ལྟ་བུར་གྱུར་འདུག མོའི་མིག་མདངས་དང་བྱ་སྤྱོད་ལས་
ང་རྒྱལ་གྱི་རྣམ་པ་ཞིག་མངོན་ཡོང་། ཨ་ཁུ་བཀྲ་ཁོ་དང་ཨ་ཡེ་དབྱངས་སྒྲོན་གཉིས་
གཟུགས་གཞི་ཧ་ཅང་བདེ་ཐང་ཡིན་པར་མ་ཟད་ལས་ཀའང་འཇོན་པོ་ཡོད་ལ། ཁོང་
གཉིས་ཚེ་སྐྱིད་ལ་ཧ་ཅང་ཤ་ཚ། ཡིན་ཡང་། འདོད་ཆུང་ཆོག་ཤེས་མེད་པ་ཡིན་ནམ་
ཡང་ན་བུ་ཕྲུག་ལ་ཤ་ཚ་ཆེ་དྲགས་པ་ཡིན། གང་ལྟར་རྫོང་ཐོག་ན་ཡོད་པའི་ཕ་ཁྱིམ་དུ་
འགྲོ་ཐེངས་རེར་ཚེ་སྐྱིད་ལ་བདུན་ཕྲག་གཅིག་གི་ལས་ཀ་བཀོད་སྒྲིག་བྱེད་ངེས་ཤིང་།
གལ་སྲིད་ལས་ཀ་མ་འགྲུབ་ཚེ་ཨ་མ་དབྱངས་སྒྲོན་གྱིས་མནའ་མ་ལ་སྡིགས་དམོད་བྱེད་
ངེས་ཡིན། ཚེ་སྐྱིད་ལ་མཚོན་ན་དེ་ནི་བཟོད་བསྲན་བྱེད་མི་ཐུབ་པ་ཞིག་ཡིན་ཀྱང་། དོན་
འགྲུབ་ཕ་ཡུལ་དང་བྲལ་ཐེངས་རེར་མོར་ཕ་མ་གཉིས་ལ་ཁོའི་ཚབ་བྱས་ཏེ་བདག་སྐྱོང་
བྱེད་དགོས་ཞེས་རེ་སྐུལ་ཞུས་པའི་མཐུ་དང་། ལྷག་པར་དུ་ཁོའི་ཨ་མའི་ཁ་ནས་འདྲ་
མིན་བཤད་ཀྱང་སེམས་པ་ཡག་པོ་ཡོད་པས་བཟོད་བསྲན་བྱེད་པ་ལས་ཁ་ལན་གཏན་
ནས་བསློག་མི་རུང་བ་སོགས་ཀྱི་གནས་ལུགས་མང་བོ་ཞིག་བཤད་ཡོད་པའི་དབང་གིས་



མུ་འབྲེལ་བརྩམས་སྒྲུང་།
མོས་ཁ་ལན་གཏན་ནས་མི་སློག ཐ་ན་ཁོང་ཁྲོའི་རྣམ་འགྱུར་ཙམ་ཡང་ཡེ་ནས་
བསྟན་མྱོང་མེད། འོན་ཀྱང་མོའི་སེམས་ལ་འགྲེལ་བརྗོད་དཀའ་བའི་སུན་སྣང་དང་
ཁེར་རྐྱང་། འཁང་རའི་ཚོར་སྣང་ནི་བརྗོད་ལས་འདས། །
དཔྱིད་དཔལ་བུ་མོ་མི་ཡུལ་ལ་བསླེབས་དུས། ལྗང་མདོག་གི་ཞིང་ནང་དུ་བུད་
མེད་ཚོས་སྐོར་དང་སྐོར་བྱས་ཏེ་མཉམ་དུ་ཡུར་མ་ཡུར་བ་དང་། ཁུ་བྱུག་སྔོན་མོའི་གྲེ་
འགྱུར་ལྟ་བུའི་དབྱངས་རྟ་ངག་ལ་དྲངས་ཏེ་གླུ་བླངས་ནས་དཔྱིད་དཔལ་བུ་མོར་བསུ་
བ་བྱེད་སྐབས་ཚེ་སྐྱིད་ཀྱིས་མཐའ་མི་མངོན་པའི་ཞིང་ནང་དུ་རེ་ཆད་ཀྱི་དབུགས་རིང་
དང་མིག་ཆུ་གཏོང་ཞོར་སེམས་ནང་ནས་གནས་འགྲོ་བུ་མོའི་ལས་དབང་ལ་འཁང་ར་
དང་ལེ་བདའ་བྱེད་བཞིན་ཉིན་གང་བོར་ངལ་རྩོལ་གྱི་ལས་ལ་བྲེལ། དེ་ལྟ་བུའི་དཀའ་
སྡུག་དང་ཁེར་རྐྱང་གི་ལོ་ཟླའི་ཁྲོད་མོའི་གཟུགས་པོ་ཉིན་རེར་སྐམ་ཞིང་རིད་པས་ནད་
ཀྱིས་མནར་ཏེ་ཉལ་སར་ལྷུང་ནས་ཉིན་ཞག་འགའ་འགོར་བས། ཨ་ཡེ་དབྱངས་སྒྲོན་
གྱིས་ “ མནའ་མ། ད་ཁྱོད་ཡུལ་ལ་སོང་ནས་ངལ་གསོས་དང་། ནང་གི་ལས་ཀ་ངས་
བྱེད་ཆོག་”ཅེས་ཤ་ཚ་བའི་གཏམ་བཤད་པར། ཚེ་སྐྱིད་དགའ་སྐྱོ་གཉིས་ལྡན་གྱི་ཚོར་
སྣང་དང་ལྷན་དུ་གྱོན་ཆས་གཙང་མ་ཞིག་གོན་ཏེ་འཁྱར་འཁྱོར་གྱི་གོམ་ཁ་རང་ཁྱིམ་དུ་
ཟུག་པའི་རྐང་ལམ་ཕྲ་མོའི་ཕྱོགས་སུ་བསྒྱུར། །
ཁྱིམ་དང་ཐག་མི་རིང་བའི་ས་ནས་མཐོང་ལམ་དུ་མངོན་པ་ནི་ཕུ་བོའི་བུ་མོ་ཚོ་
དང་ཁྱིམ་མཚེས་ཀྱི་བྱིས་པ་དག་རྩེད་འཇོ་ལ་རོལ་བའི་ཚུལ་རེད། དེར་བལྟས་ཏེ་མོས་
ངོ་མ་བྱིས་པའི་འཚོ་བ་ནི་ཅི་འདྲའི་སྤྲོ་སྐྱིད་ལྡན་པ་ཞིག་རེད་ཨང་བསམ་གྱིན་འཛུམ་
ཙམ་འཛུམ་ཙམ་བྱེད་ཀྱིན་པའི་མོའི་གདོང་ལ་དཔགས་ན་མོ་ཡང་ཁོ་ཚོ་ནང་བཞིན་



མིག་ཆུ་ཐ་ར་ར།
-
4 -
དུས༔
* vན 't
•
•.
-
ཟླ་ ཀ'
，，，，，
* ».•
•
,, ༔
ཀ
sts+
སs+--
•。
，，
E.
རྩེད་མོ་ཁོ་ནར་གཡེང་ཆོག་པའི་བྱིས་པ་ཞིག་ཡིན་ན་ཅི་མ་རུང་སྙམ་གྱིན་པ་འདྲ། ཁོ་
ཚོས་ཚེ་སྐྱིད་མཐོང་མ་ཐག་མདུན་དུ་རྒྱུགས་ཏེ་ “ཨ་ཅེ། ཨ་ཅེ། ང་ཚོར་ཀ་ར་བྱིན་དང་
ཀ་ར་བྱིན”ཞེས་ཐེངས་འགར་བསླངས་ཀྱང་མོས་ཅི་ཡང་མ་བྱིན་པས་ཁོ་ཚོས་མོའི་
བསམ་དོན་རྟོགས་པ་བཞིན་ཅང་མི་བཤད་པར་སླར་ཡང་རྩེད་མོ་ལ་རོལ་སོང་། མོས་
རྒྱལ་སྒོ་དལ་གྱིས་ཕྱེ་དུས་ཕ་མ་གཉིས་ཁྱམས་རར་ཉི་མར་ལྡེས་ནས་འདུག མོའི་གོམ་
འགྲོས་ཧ་ཅང་དལ་བས་ཁོང་གཉིས་གྱི་འགྲམ་དུ་བསླེབས་ནས་ཡུན་ཙམ་སོང་ཡང་
ཁོང་གཉིས་ཀྱིས་མོ་ཡོང་བ་གཏན་ནས་མ་ཚོར། ཚེ་སྐྱིད་ནི་མི་ཚེའི་ནང་ཕ་མ་གཉིས་
དང་བྲལ་ནས་ཕྱིར་ཡུལ་ལ་བསྐྱོད་པ་ཐེངས་དང་བོ་ཡིན་ལ། གནས་ཚང་ནས་ལས་ཀའི་
འགན་ཡོད་ཚད་མོའི་ཕྲག་སྟེང་དུ་བབས་པའི་དཀའ་ངལ་དང་། ཕ་མ་གཉིས་དང་ན་
མཉམ་གྱི་གྲོགས་དག་དྲན་པའི་གདུང་བ་ཆེ་བས་མིད་པ་བརྣངས་ཤིང་ངག་ལས་ཚིག་
གཅིག་ཀྱང་མ་ཐོན་པར་ཀྲོང་ངེར་ཕ་མ་གཉིས་ཀྱི་རྒྱབ་ཏུ་ལངས་ནས་བསྡད། མོའི་
ཨ་ཕས་ “རྒྱ་རོ་དེ་ཚོས་ང་ཚོ་འདུག་ཏུ་འཇུག་རྒྱུ་མ་རེད་”ཅེས་དབུགས་རིང་དང་ལྷན་
དུ་བཤད་དུས་ཚེ་སྐྱིད་ཀྱིས། “ཨ་ཕ་དོན་དག་ཅི་བྱུང་སོང་ཞེས་དྲིས་”པ་དང་ཁོང་
གཉིས་ཀྱིས་དུས་གཅིག་ཏུ་བལྟས་ཏེ།
“ཡ། བུ་མོ་ཁྱོད་ཡོང་བ་ཡིན་ནམ”ཞེས་འཚམས་འདྲི་བྱས།
ཚེ་སྐྱིད་ཀྱི་སེམས་ལ་བརྗོད་མི་ཤེས་པའི་སྐྱོ་སྣང་ཞིག་སྐྱེས་པའི་མོད་ལ་མིག་མཐའ་ནས་
མིག་ཆུ་འགོག་མེད་དུ་བཞུར། ཨ་ཁུ་རྡོ་རྗེ་ཡིས་ཅང་མི་སྨྲ་བར་ཐབ་ཚང་དུ་སོང་། ཨ་
ཡེ་སྒྲོལ་མས་རང་གི་སྙིང་གི་དུམ་བུར་གྱུར་བའི་བུ་མོར་སེམས་གསོའི་ཚུལ་དུ་མོ་རང་
ཐོག་མར་གནས་ལ་ཡོང་ནས་དཀའ་སྡུག་མྱངས་ཚུལ་སོགས་བཤད་དེ། “ ང་ཚོ་བོད་ཀྱི་



མུ་འབྲེལ་བརྩམས་སྒྲུང་།
ཁ་དཔེར་དང་བོར་འཕྲད་པ་གྲོགས་ཀྱི་མཆོག་ཡིན་པས་བཟོད་བསྲན་བྱས་ན་མཐའ་
མར་བདེ་སྐྱིད་ཐོབ་པ་རེད་ཅེས་དང་། མ་གཞི་ནས་ཁྱོད་ཀྱི་གནས་ཚང་ཧ་ཅང་ཡག་
པས་ངེད་རྒན་རྒོན་གཉིས་ཀྱི་སེམས་བདེ་ཡོད་”ཅེས་བཤད།
ཉི་མ་རི་ལ་ནུབ་སོང་། བྱ་བྱེའུ་ཚང་ལ་འཁོར་དུས་ཚེ་སྐྱིད་ཀྱི་ཨ་ཕས་“དགོང་
མོའི་ནུབ་འཚལ་འཐུང་”ཞེས་བཤད། མོས་ “ ཨ་ཕ་ཅུང་ཙམ་སྒུག་དང་སྲུ་མོ་ལས་ཀ་
ནས་ཕྱིར་ཡོང་ན་མཉམ་དུ་བཟའ”ཞེས་བརྗོད་པར། ཨ་ཡེ་སྒྲོལ་མས་ཚེ་སྐྱིད་ལ་གཅིག་
བལྟས་རྗེས། “ ཁྱོད་ཀྱིས་ཤེས་ལོས་ཡོད། དེང་སང་འཆར་ལྡན་བུ་སྐྱེས་ཞེས་པའི་ཁྲིམས་
ཀྱིས་ང་ཚོ་སྡུག་ལ་གཏད་ནས་ཡོད་པ་རེད། འུ་ཚང་ལ་སྒོར་སྟོང་ཕྲག་ལྔ་ཡི་ཆད་པ་
བཅད་སོང་བར་མ་ཟད། མནའ་མ་ཡང་ཉིན་འགའི་རྗེས་ནས་གཤག་བཅོས་བྱེད་
དགོས་པའི་བཀའ བཏང་སོང་། ང་ཚོའི་སྡེ་བའི་ནང་སྐྱེས་སྨན་མང་བོ་ཞིག་འདི་ལ་
གཡོལ་ཆེད་ས་ཁུལ་གཞན་ལ་འགྲོ་བཞིན་ཡོད། ཁྱོད་ཀྱི་ཕུ་བོ་དང་མནའ་མ་གཉིས་ཀྱང་
ས་ཆ་གཞན་ལ་བུད་སོང་།”
“ ཁོ་གཉིས་ནམ་ཞིག་ལ་བུད་སོང་།”
“ ཟླ་བ་སྔོན་མའི་ནང་བུད་སོང་བ་རེད། ”
“ དེས་ན་ནམ་ཞིག་ལ་ཕྱིར་ཡོང་གི་རེད་དམ། ”
“ ནམ་ཡོང་ཤེས་ནི་མ་རེད། ན་ནིང་ང་ཚོའི་སྡེ་བའི་ནང་བུད་མེད་འགར་བཙན་གྱིས་
གཤག་བཅོས་བྱས་པར་གཅིག་ཉིན་འགའི་རྗེས་ནས་གྲོངས་སོང་བ་རེད། དེ་མིན་
བུད་མེད་གཉིས་གཤག་བཅོས་བྱས་པ་ནས་བཟུང་ན་རྒྱུ་ཞིག་ཀྱང་མཚམས་ཆད་རྒྱུ་མི་
འདུག་ཟེར། །



མིག་ཆུ་ཐོ་ར་ར།
“ རྒྱུ་རོ་སྐེད་པ་གཅོག་རྒྱུ་རོ་དེ་ཚོས་བོད་པ་རྣམས་མི་ལ་མི་བརྩི་བར་གང་འདོད་ཀྱིས་
གྲོད་ཁོག་གཤག་གིན་ཡོད་པ་རེད། བུད་མེད་ཚོའི་ལས་དབང་ངོ་མ་བཙོག་པ་ལ” ཞེས་
བཤད་ཀྱང་ཚེ་སྐྱིད་ཀྱིས་དེའི་དོན་མ་ཤེས་པས་ཁ་རོག་གེར་བསྡད། མོ ས ་རང་ཉིད་
ཀྱིས་མྱོང་བཞིན་པའི་དཀའ་སྡུག་ཚང་མ་ཕ་མ་གཉིས་ལ་བཤད་འདོད་ཡོད་ཀྱང་།
དེ་ལྟ་བུའི་དཀའ་སྡུག་ནི་རང་ཉིད་གཅིག་བུ་མ་ཡིན་པར་གནས་འགྲོ་བུ་མོ་
ཡོངས་ཀྱིས་མྱོང་དགོས་པས་ང་དེ་འདྲ་སྐྱོ་དགོས་དོན་མི་འདུག་སྙམ། ལྷག་པར་དུ་ཕ་
མ་གཉིས་ཀྱི་གདོང་གི་གཉེར་མ་དང་། སྐམ་ཞིང་རིད་པའི་གཟུགས་གཞི། དུང་ལྟར་
དཀར་བའི་སྐྲ་ལོ། ལྐོག་ཏུ་ལྷུང་བའི་མིག་ཟུང་བཅས་མཐོང་དུས་མོས་ཕན་འབྲས་བྲལ་
བའི་དཀའ་ངལ་དག་གླེང་མ་འདོད། ཉིན་འགའི་རྗེས་ནས་ཚེ་སྐྱིད་སྨན་ཁང་ལའང་
འགྲོ་མ་དགོས་པར་ན་ཚ་སངས་དྲག་ཏུ་སོང་། ཨ་ཡེ་སྒྲོལ་མས་བུ་མོ་ཁྱོད་འགྲོ་རན་
སོང་། འདུག་ཡུན་རིང་ན་མི་བཟང་བས་སང་ཉིན་སོང་ན་ཡག་ཅེས་བརྗོད་པར། མོ་
འགྲོ་འདོད་མེད་ཀྱང་དྲིན་ལྡན་མ་ལོའི་ཁ་བླངས་ཏེ་མི་འདོད་བཞིན་ཏུ་གནས་ཚང་ལ་
སོང་ནས་ལས་ཀ་ཙག་ཙིག་རྣམས་ལ་ཉིན་རྒྱུན་འབད་རྒྱུ་ནི་མོའི་ལས་འགན་དུ་གྱུར་
ཡོད་པས་ཐབས་མེད་པར་གྱུར། དེ་ལྟར་ལོ་གཅིག་འགོར་རྗེས་ཚེ་སྐྱིད་ལ་མངལ་ཆགས་
ཤིང་། དེ་དུས་མོའི་ཁྱོ་གའི་ཕ་མ་གཉིས་ཀྱིས་མོ་ལ་ཤ་ཚ་ཚ་དང་སྙིང་ཉེ་ཉེ་ངང་
བདག་པོ་བརྒྱབས། ངོ་མ་བཤད་ན་ཁོང་གཉིས་ཧམ་པ་དང་ང་རྒྱལ་ཡོད་པ་མ་གཏོགས་
ལས་འབྲས་ཁས་མི་ལེན་མཁན་དང་བྱམས་སྙིང་རྗེ་མི་ལྡན་མཁན་ཞིག་གཏན་ནས་
མིན། མཉམ་གཤིབ་ཀྱི་བརྒྱུད་རིམ་དེའི་ཁྲོད་ནས་ཁོང་ཚོའི་བར་ལ་ཕ་མ་དང་བུ་ཕྲུག་
ནང་བཞིན་གྱི་བརྩེ་དུང་གི་ལྗང་སྨྱུག་འབུས་སྐབས་མོས་གནས་དེ་གའི་ཡོད་ཚད་རང་



མུ་འབྲེལ་བརྩམས་སྒྲུང་།
ཉིད་ལ་ལས་ཀྱིས་བཀོད་སྒྲིག་བྱས་པ་རེད་བསམས་ཏེ་དཀའ་ངལ་ག་འདྲ་ཞིག་ལ་
འཕྲད་ཀྱང་གདོང་ལེན་བྱས་ནས་དྲོད་སྐྱིད་ལྡན་པའི་ཁྱིམ་ཚང་ཞིག་བསྐྲུན་རྒྱུའི་ཆོད་
སེམས་སྙིང་ལ་བཅངས།
སྤྱིར་དོན་གྲུབ་དང་ཚེ་སྐྱིད་གཉིས་དེང་སང་གི་ན་གཞོན་བཞིན་རང་དབང་
གི་རྩེད་ར་ནས་མཉམ་འཛོམས་བྱུང་སྟེ་དུངས་སེམས་ཀྱིས་སྙིང་གཏམ་གླེང་བཞིན་ཁྱིམ་
གཞི་གཅིག་ཏུ་འཛོམས་པའི་ཁྱོ་ཤུག་མིན་ཡང་བརྩེ་དུང་ཧ་ཅང་ཟབ་ལ། ཕན་ཚུན་ལ་
ཡིད་ཆེས་དང་བསམ་ཤེས་བྱེད་ཐུབ་པའི་བཟའ་ཚང་ཞིག་ཏུ་གྱུར་ཡོད་པ་ཀུན་གྱིས་
ཤེས། ཁོམ་པ་ནམ་བྱུང་ལ་དོན་འགྲུབ་ཀྱིས་ཚེ་སྐྱིད་ལ་ཁོའི་མ་འོངས་པའི་དམིགས་ཡུལ་
དང་ལ་ཁའི་ཉི་མ་བཞིན་ནུབ་ལ་ཉེ་བའི་བོད་མི་རིགས་ཀྱི་བདེ་སྡུག་གླེང་ཞིང་། ད་དུང་
མོར་བྱིས་པ་ཚད་ལྡན་ཞིག་སྐྱེད་སྲིང་བྱས་ཏེ་མི་རིགས་ལ་ཞབས་འདེགས་ཞུ་རུ་འཇུག་
རྒྱུ་ནི་འཇིག་རྟེན་སྟེང་གི་ཕ་མ་ཡོད་ཚད་ཀྱི་ལས་འགན་ཡིན་ཚུལ་བརྗོད་དུས། ཚེ་སྐྱིད་
ཀྱི་ནག་ཅིང་སྒོར་བའི་མིག་ཟུང་གིས་དོན་འགྲུབ་ལ་ཅེར་བཞིན་ཁོའི་སྐད་ཆ་དག་ལ་བློ་
སེམས་གཏད་དེ་ཉན། ཁོས་མོ་ལ་འཛམ་གླིང་སྤྱི་དང་ཁྱད་པར་དུ་ནང་བསྟན་ཤེས་རིག་
ལ་བཀའ་དྲིན་ཤིན་ཏུ་ཆེ་ཞིང་མཚན་སྙན་གྱི་རྔ་སྒྲ་ས་སྒང་སྟེང་ལ་ཁྱབ་པའི་དཔལ་
མགོན་འཕགས་པ་ཀླུ་སྒྲུབ་ཀྱི་ཡུམ་མཁྱེན་ལྡན་མ་བྲམ་ཟེ་མོ་ཤིན་ཏུ་གསལ་བའི་ངང་
ཚུལ་མས་རང་གི་བུ་ལ་སྔོན་མར་འདི་ལྟར་བཤད་མྱོང་བ་སྟེ་ “ ཁྱོད་རང་སྐྱེས་པ་ནི་
རིགས་ཀྱི་བྱ་བའི་སླད་མ་ཡིན་པར་སངས་རྒྱས་ཀྱི་བསྟན་པ་འཛིན་སྐྱོང་སྤེལ་གསུམ་གྱི་
ཕྱིར་དུ་ཡིན་”ཞེས་ཆུང་བྱིས་པའི་སྐབས་ནས་གསུངས་ཏེ་སྐྱེད་སྲིང་བྱས་མཐར་ཁོང་
སྤང་རྟོགས་ཀྱི་ཡོན་ཏན་མཆོག་ཏུ་མངའ་བའི་སྐྱེས་བུར་གྱུར་བའི་ལོ་རྒྱུས་ཀྱི་གཏམ་



མིག་ཆུ་ཐ་ར་ར།
རྒྱུད་དང་གཞན་ཡང་རྒྱལ་ཁྲིམས་ཆོས་བཞིན་སྐྱོང་བར་མཁས་ཤིང་དཔའ་མཛངས་
རྟུལ་ཕོད་ལྡན་པའི་དཔའ་བོའམ་སོག་རྒྱལ་ཇིང་གར་རྒྱལ་བོ་ལོ་དགུ་ལ་སོན་པའི་
སྐབས་ཁོའི་ཕ་ཨེ་སི་ཀེ་ཚོ་བ་གཞན་གྱི་མིས་དུག་དྲངས་ཏེ་ལྐོག་གསོད་བྱས་རྗེས་ཁོ་མ་
བུ་ཚོར་ཅི་ཡང་མེད་པར་གྱུར་བར་མ་ཟད། ཁོ་ཚོའི་གཉེན་ཉེ་དང་སོག་པོའི་ཚོ་བ་ཁག་
གིས་ཁོང་མ་བུ་ཚོ་ས་སྟོང་ལུང་སྟོང་དུ་བསྐྱུར་ཡང་ཇིང་གར་རྒྱལ་བོའི་ཡུམ་ཆེན་གྱི་
ངང་རྒྱུད་རིང་ལ་བཟོད་བསྲན་ཆེ་བའི་གཤིས་སྤྱོད་དང་དཀོའ་ངལ་ལ་གདོང་ལེན་
བྱེད་ཕོད་པའི་སྙིང་སྟོབས། ད་དུང་མོས་ཞི་དྲག་གཉིས་ལྡན་གྱི་སྒོ་ནས་བུ་ཕྲུག་དག་
བསྐྱངས་པས་མོའི་བུ་ཆེ་བ་ཐེན་ཅིན་གྱིས་ཁ་ཐོར་དུ་སོང་བའི་སོག་པོའི་ཚོ་བ་དག་
ཕྱོགས་གཅིག་ཏུ་བསྡུས་ཏེ་སོག་པོའི་རྒྱལ་ཁབ་ཆེན་མོ་བཙུགས་པ། དེར་མ་ཟད། རང་
ཉིད་ཀྱི་རྒྱལ་ཁབ་ལ་འདྲེ་ལག་རྐྱོང་མཁན་གྱི་ཆིན་གོང་མ་དང་ཐེངས་དུ་མར་དམག་
འཁྲུག་བརྒྱབས་པའི་ལོ་རྒྱུས་ལ་སོགས་པ་བཤད་པའི་བརྒྱུད་རིམ་ཁྲོད་མོས་ཨ་མ་ཞིག་
གི་ལས་འགན་ངོ་མ་གང་ཡིན་པ་རྟོགས་ཤིང་། རང་ཉིད་ཀྱང་རླབས་ཆེན་གྱི་མ་ཡུམ་
ཚད་ལྡན་ཞིག་བྱེད་འདོད་ཀྱི་འདུན་པ་འགོག་མེད་དུ་སྐྱེས། དོན་འགྲུབ་ནི་
བལྟས་པ་ཙམ་གྱིས་ཕོ་ཉམས་དོད་ལ་བློ་ལ་འབབ་པ་ཞིག་ཡོད། གཞན་ཡང་ཁོར་མངའ་
བའི་བཟང་སྤྱོད་ནི་རྒན་པ་ལ་བརྩི་བཀུར་དང་གཞོན་པར་བྱམས་སྐྱོང་བྱེད་པ་དེ་ཡིན་
པས་ཁོ་ཀུན་གྱིས་ཡི་རང་དང་བསྟོད་བསྔགས་བྱེད་ཡུལ་ཏུ་གྱུར། ཀ་ཁའི་འབྲི་ཀློག་ཙམ་
ཡང་མི་ཤེས་པའི་ཞིང་གྲོང་གི་བུ་མོ་ཚེ་སྐྱིད་ཁོང་ལྟ་བུའི་ཤེས་ཡོན་པ་ཞིག་གི་བཟའ་
ཟླར་གྱུར་པས་སྤོབས་པ་དང་དགའ་སྤྲོས་བརྟས་ཤིང་། ཁོའི་འགྲམ་ནས་མོར་གནས་
ལུགས་དང་ཤེས་ཡོན་མང་བོ་ཞིག་ཐོབ་པས་ཁོ་ལ་བཟུང་བའི་བརྩེ་སེམས་ཀྱང་ཁྱད་



མུ་འབྲེལ་བརྩམས་སྒྲུང་།
པར་བ་ཞིག་ཏུ་གྱུར། དོན་འགྲུབ་ནི་མོའི་མི་ཚེ་ཡི་གཏན་གྲོགས་ཡིན་ལ་ཆེས་ཐོག་མའི་
སེམས་ཀྱི་སྒོ་མོ་ཕྱེ་སྟེ་འཚོ་བ་དང་བརྩེ་དུང་སོགས་རྟོགས་སུ་འཇུག་མཁན་གྱི་དགེ་རྒན་
དང་བོ་ཡང་ཡིན། །
དུས་ཚོད་ནི་ཅི་འདྲའི་མགྱོགས་པ་ལ་མིག་རྡེབ་དབང་ཙམ་གྱིས་ལོ་བདུན་
འགོར་སོང་། ཚེ་སྐྱིད་ཀྱང་བུ་ཕྲུག་གཉིས་ཀྱི་ཨ་མར་གྱུར་ཅིང་། ཆེ་བ་ནི་བུ་མོ་ཡིན་ཞིང་
མིང་ལ་ལྷ་མོ་སྒྲོལ་མ་དང་ཆུང་བ་བུ་དང་མིང་ལ་བཀྲ་ཤིས་རྡོ་རྗེ་ཟེར། དོན་འགྲུབ་ཡང་
ཞིབ་འཇུག་སློབ་གྲྭ་ནས་མཐར་ཕྱིན་ཏེ་གུང་གསེང་གི་སྐབས་དང་བསྟུན་ནང་དུ་ལོག་
ནས་ཚེ་སྐྱིད་ལ་ཕྱི་ནང་གི་ལས་ཀ་གང་ཐུབ་ཀྱིས་ལས་རོགས་བྱས། ཁོ་ཚོའི་ཁྱིམ་གྱི་
དཔལ་འབྱོར་དང་མཐུན་སྒྲིལ་སོགས་གང་ཐད་ནས་དཀའ་ངལ་ཅི་ཡང་མེད་པའི་
བཟའ་སྐྱིད་ཅིག་ཡིན་པས་མི་ཚང་མས་ཆ་འཇོག་དང་ཡིད་སྨོན་བྱེད་ཀྱིན་ཡོད།
ནང་དམེ།
གྲང་ལྷགས་འུར་འུར་དུ་ལྡིང་བའི་དགུན་གཞུང་གི་མཚན་མོ་ཞིག་ལ་ཁོ་ཚང་
གི་རྟ་རྒན་ཡུལ་ལ་མ་བསླེབས། ནམ་རྒྱུན་ཉི་མ་མ་ནུབ་གོང་ནས་ཡུལ་དུ་ལོག་ཡོང་གི་
ཡོད་ཀྱང་ཉིན་མ་དེར་ས་རུབ་ལ་ཉེ་ཡང་མ་བསླེབས་པས་ཁྱིམ་མི་གང་བོས་སེམས་
ཚེགས་བྱས། ཨ་ཡེ་དབྱངས་སྒྲོན་གྱིས་ཐབ་ཀའི་ནང་ནས་ནག་པོར་གྱུར་བའི་མེ་རོ་
འགའ་ལྕགས་ལེབ་སྟེང་བླངས་ཏེ་བསང་ཁྲིའི་ནང་དུ་བླུགས་པ་དང་དེའི་སྟེང་ཤུག་པ་
སྤར་མོ་གང་སྤུངས་རྗེས་སྒུར་ཙམ་བྱས་ནས་འགྲམ་དུ་བཞག་པའི་རྩམ་སྒམ་ལས་བསང་
15



མིག་ཆུ་ཐ་ར་ར།
རྩི་གཏུལ་བ་དང་དེ་ནས་གྱང་ངོས་སུ་བཀལ་བའི་ཤེལ་དམ་ནང་གི་ཆབ་ཐེངས་གསུམ་
ལ་བསང་ཁྲིར་མཆོད་ཞོར་དུ་ཁ་ནས་ཨ་མྱེས་ཡུལ་ལྷ། ཨ་མྱེས་ལི་ཐོ། ས་འདིའི་ས་བདག
གནམ་འདིའི་གནམ་བདག་མཁྱེན། ངེད་ཚང་གི་རྟ་རྒན་མ་ཤི་གསོན་པོར་གནས་ཡོད་
ན་ཁྱོད་ཀྱིས་ངེས་པར་དུ་ནང་ལ་སྐོར་རོགས་གྱིས་ཅེས་སྐད་གསེང་མཐོན་པོས་གསོལ་
བ་འདེབས་ཞོར་དུ་ཕྱག་ཐེངས་གསུམ་ལ་འཚལ། ཨ་ཁུ་བཀྲ་ཁོས་སྙིང་བཞིན་བརྩེ་བའི་
ཚ་བོ་དང་ཚ་མོ་གཉིས་པང་དུ་བཟུང་ནས་ཁོ་གཉིས་ལ་ཉི་ཆོས་བཟང་བོའི་གཏམ་རྒྱུད་
འཆད་བཞིན་གདའ། ཚེ་སྐྱིད་དགོང་ཟས་གཡོ་སྐོལ་གྱི་ལས་ལ་བྲེལ། དོན་འགྲུབ་ཀྱིས་
རྐུབ་སྟེགས་སྟེང་དེབ་ཅིག་ཀློག་ནས་བསྡད་འདུག ཡུད་ཙམ་གྱི་རྗེས་ནས་ནང་མི་ཀུན་
མཉམ་དུ་འཛོམས་ཏེ་དགོང་ཟས་ལ་རོལ། ཨ་ཁུ་བཀྲ་ཁོས་དཀར་ཡོལ་ནང་གི་ཐུག་པ་
ཕྱེད་ཙམ་འཐུང་རྗེས་ཅི་ཞིག་དྲན་པ་ལྟར་སང་ཉིན་ཁྱོད་ཚོ་རྟ་རྒན་འཚོལ་དུ་སོང་།
ངས་ཡུལ་ནས་བྱིས་པ་གཉིས་ལ་བདག་བྱས་ཏེ་འདུག་ཅེས་བཤད། ཉིན་དེའི་ཕྱི་ཉིན་ཚེ་
སྐྱིད་དང་། དོན་འགྲུབ། ཨ་ཡེ་དབྱངས་སྒྲོན་གསུམ་རྟ་རྒན་འཚོལ་ཏུ་སོང་། ཁོང་ཚོས་
ལ་ལུང་མང་བོ་བརྒལ་ཏེ་རྟ་རྒན་གྱི་འཆི་གསོན་ལ་རྩད་གཅོད་གང་མང་བྱས་ཏེ་བསྟུད་
བསྟུད་དུ་ཉིན་བཅུ་ལྷག་ལ་བཙལ་ཡང་འབྲས་བུ་ཅི་ཡང་མ་ཐོབ། ཐ་ན་ཁོ་རང་གད་
པ་སོགས་སུ་ལྷུང་ནས་ཤི་བའི་རྟགས་ཙམ་ཡང་མ་རྙེད་པས་ཁོང་ཚོ་དོགས་སྣང་གི་རྒྱ་
མཚོར་ལྷུང་ཞིང་། བྱེད་ཐབས་བྲལ་བའི་མཐའ་མར་འུ་ཐུག་ཐབས་ཟད་རྗེས་མོ་བ་ཞིག་
ལ་མོ་རྒྱག་ཏུ་འཇུག་རྒྱུ་བྱས། མོ་བ་དེས་རྟ་རྒན་ཤི་མི་འདུག་ལ། ཁྱོད་ཚོ་དང་ཉེ་ས་ཞིག་
ན་འདུག་ཅེས་གདེང་ཚོད་ཡོད་པའི་སྒོ་ནས་བཤད་བྱུང་།
ཉིན་འགའ་ཤས་ཀྱི་རྗེས་ཚེ་སྐྱིད་དང་དོན་འགྲུབ་གཉིས་རྫོང་ཐོག་ཏུ་མཁོ་



མུ་འབྲེལ་བརྩམས་སྒྲུང་།
' t
----
དངོས་འགའ་ཉོ་བར་སོང་བའི་ལམ་ཁར་ཕོ་གསར་ཞིག་གིས་ཁོ་ཚང་གི་རྟ་རྒན་འདྲ་བོ་
ཞིག་ལ་བཞོན་ནས་འགྲོ་བ་མཐོང་། ཚེ་སྐྱིད་ཧང་སངས་ཏེ་དོན་འགྲུབ་ཀྱི་གདོང་ལ་ལྟ་
དུས་ཁོ་ཡང་ཧོན་འཐོར་བ་ལྟར་མོ་ལ་ཅེར་འདུག ཡིན་ཡང་། ཁོ་གཉིས་ཀྱི་ངག་ལས་
སྐད་ཆ་ཚིག་གཅིག་ཀྱང་བཤད་དབང་མ་བྱུང་བར་མི་དེ་རྒྱང་རིང་རྒྱང་རིང་དུ་བཞུད་
སོང་ལ། རྩད་གཅོད་བྱས་པ་ལྟར་ན་མི་དེ་ནི་མར་ནང་སྡེ་བའི་ཨ་ཁུ་ལྷ་སྐྱབས་ཚང་གི་
བུ་མོའི་མག་པ་རྡོ་རྗེ་ཡིན་པ་ཤེས། ཁོ་གཉིས་ཕྱིར་ནང་དུ་ལོག་སྟེ་ཕ་མ་གཉིས་ལ་རྟའི་
སྐོར་གྱི་གནས་ཚུལ་དེ་བཤད་དུས་ཨ་ཡེ་དབྱངས་སྒྲོན་གྱིས་ “ དཀོན་མཆོག་མཁྱེན་
འདི་ལས་ལྷག་པའི་བརྙས་བཅོས་སུས་བྱེད་སྲིད་དམ། དེང་སང་གི་མི་འདི་ཚོར་ངོ་ཚ་
རྒྱུ་མི་འདུག་” ཅེས་བཤད་པར། ཨ་ཁུ་བཀྲ་ཁོས་ཡུད་ཙམ་རིང་ཅང་མི་སྨྲ་བར་ཅི་ཞིག་
ལ་བསམ་བློ་གཏོང་བ་ལྟར་བསྡད་རྗེས་ཨ་ཡེ་དབྱངས་སྒྲོན་ལ་གཅིག་བལྟས་ཏེ་ “ དེ་
ཁྱོད་ཀྱིས་ཉོག་གཏམ་མ་བཤད་འཇིག་རྟེན་སྟེང་ན་འདྲ་བོ་མང་བོ་ཡོད་པ་རེད་” ཅེས་
བཤད།
ཨ་ཡེ་དབྱངས་སྒྲོན་གྱིས་“ དེས་ན་འུ་ཚང་གི་རྟ་རྒན་དྲིན་ཆེན་པོ་དེ་གནམ་ལ་འཕུར་
བ་རེད་དམ། ས་ལ་འཛུལ་བ་རེད། ཁྱོད་ཀྱིས་ཤོད་ཡ་ཁྱོད་ཀྱིས་ཤོད” ཞེས་སྐད་མགོ་ཇེ་
མཐོར་སོང་། དེ་མ་ཐག་ཨ་ཁུ་བཀྲ་ཁོས་ “ ཨ་ཡེ་མ་ཡེ་ཡིས་ཅང་མི་ཤེས། ཁ་རོག་གེར་
སྡོད་” ཅེས་ཅུང་ཁྲོ་བའི་ཉམས་ཀྱིས་བརྗོད་པར། མོའི་སྐད་གདངས་ཀྱང་སྔར་ལས་
ལྡབ་འགྱུར་གྱིས་ཇེ་མཐོར་སོང་བ་དང་ཆབས་ཅིག་མིག་གཉིས་ཀྱང་ཁོང་ཁྲོའི་དབང་
གིས་དམར་བོར་གྱུར་ནས་ “ རྗེ་བཙུན་མ་མཁྱེན་ངས་ད་བར་དུ་རྒད་པོ་སྙིང་ལུད་འདི་
འདྲ་ཞིག་མཐོང་མ་མྱོང་ཞེས་ངར་ངར་གྱིས་བཤད་པར། ཨ་ཁུ་བཀྲ་ཁོས་འདྲེ་རྒན་མ་
17



མིག་ཆུ་ཐ་ར་ར།།
ཁྱོད་ཀྱིས་སྐད་བརྒྱབས་ཏེ་ནང་མི་ཚོའི་སེམས་དཀྲུག་རྒྱུ་མ་གཏོགས་ཅང་མི་ཤེས་ཞེས་
སྡིགས་དམོད་བྱེད་འདོད་ཀྱང་། མོའི་མེ་ལས་ཚ་བའི་ཁོང་ཁྲོ་ལ་ཞེད་པས་ཅང་མི་སྨྲ་
བར་ལག་པ་གཡས་པའི་སྟེང་གོན་པའི་ཕྲེང་བ་ནག་རིལ་དེ་བླངས་ཏེ་གོང་མཛུབ་
གཉིས་ཀྱི་བར་ནས་ཡར་འདེད་མར་འདེད་བྱེད་པ་ལས་ཅང་མི་བཤད་པར་ཁ་རོག་
གེར་བསྡད། ཨ་ཡེ་དབྱངས་སྒྲོན་གྱིས་ཚིག་འབྲུ་མི་གསལ་བའི་ལྡབ་ལྡིབ་ཀྱི་སྐད་ཆ་
འགའ་མཚམས་མ་བཞག་པར་བཤད་པས་དོན་འགྲུབ་གྱིས་ “ ཨ་ཕ་ཨ་མ་ཁྱོད་གཉིས་
རྩོད་པ་མ་རྒྱག་དང་། ང་ཨ་ཁུ་ལྷ་སྐྱབས་ཚང་ལ་སྐད་ཆ་འདྲི་བར་འགྲོ ”ཞེས་བཤད་
དེ་སྒོའི་ཕྱི་རོལ་ནས་བྱ་འཕུར་བ་ལྟར་མར་ནང་སྡེ་བར་ཟུག་པའི་གཞུང་ལམ་སྟེང་
ལྕགས་རྟ་ལ་བཞོན་སྟེ་རྒྱུགས་སོང་། ས་རུབ་ཀྱང་ཁོ་ཕྱིར་མ་བསླེབས། ཨ་ཡེ་དབྱངས་
སྒྲོན་གྱིས་ “ ཨ་གནམ་རྒན་མ་ངའི་ཁ་འདི། བུ་ད་དུང་མི་ཡོང་བ་ཅི་ཡིན་ནམ། དོན་
དག་ཆེན་པོ་ཞིག་གི་ཁ་ཕྱེ་མི་ཡོང་ངམ་” ཟེར་ཞོར་སྒོའི་ཕྱི་རོལ་ཏུ་སོང་། ཨ་ཁུ་བཀྲ་ཁོ་
ཡིས་ཅང་མི་བཤད་པར་སྔོན་བཞིན་ཕྲེང་བ་ནག་རིལ་དེ་ལག་ཏུ་བཟུང་སྟེ་མ་ཎི་འདོན་
བཞིན་འདུག་མོད། ཚེ་སྐྱིད་ལ་སེམས་པ་འཚབ་རྒྱུ་འདྲ་ཅི་ཡང་མ་བྱུང། ཁོ་གནས་
ལུགས་རྟོགས་མཁན་དང་ངང་རྒྱུད་རིང་བའི་མི་ཞིག་ཡིན་པས་རྙོག་དྲ་མི་ལངས་པའི་
ཡིད་ཆེས་དང་གདེང་ཚོད་ཡོད་པ་འདྲ། དེར་བརྟེན། མོས་ནང་དུ་དགོང་ཟས་གཡོ་སྐོལ་
བྱས་ཏེ་བསྡད། ཡུན་རིང་ལ་བསྒུགས་བསྒུགས་ཀྱང་མ་བསླེབས་པས་ཚེ་སྐྱིད་ལ་ཡང་
བཅོས་མིན་གྱི་སེམས་འཚབ་ཅིག་ངང་གིས་བྱུང་སྟབས་ནང་དུ་སྡོད་མ་ཚུགས་པར་ཕྱི་
ལོགས་སུ་འགྲོ་དུས་གཞི་ནས་ཁོང་མ་བུ་གཉིས་གློ་བུར་དུ་བསླེབས་སོང་། དོན་འགྲུབ་
ཀྱིས་དབུགས་སྟོད་ལ་འཚང་ཞོར་ “ ཁོང་ཚོས་ཉོག་གཏམ་དང་རྫུན་གཏམ་རྐྱང་རྐྱང་
18



མུ་འབྲེལ་བརྩམས་སྒྲུང་།
བཤད་པས་ངའི་མགོ་ཉོག་སོང་། རྡོ་རྗེ་ཡིས་ཁྱིམ་ཚང་གཞན་ཞིག་ནས་ཉོས་པ་ཡིན་
ཟེར། ང་ཁྱིམ་དེར་འདྲི་རུ་སོང་དུས་དེ་གས་བཙོང་མེད་ཟེར། ངས་རྡོ་རྗེ་ལ་དོན་དངོས་
སུ་ཁྱོད་ཚང་གི་རེད་དམ་ཞེས་བསྐྱར་འདྲི་དང་ཡང་འདྲི་བྱས་དུས། ཁོས་ཡིན་དང་ཡིན།
མིན་ན་བདག་པོ་རྒྱག་ནི་མ་རེད། གལ་སྲིད་ཁྱོད་རང་ཡིད་མི་ཆེས་ན་སང་ཉིན་སྲུ་མོ་
སྒང་ལ་མནའ་བསྐྱེལ་དུ་འགྲོ ཁྱིམ་ཚང་རེ་ནས་མི་ལྔ་རེ་ཡོང་དགོས་ཟེར་”ཅེས་
བརྗོད་པར།
ཨ་ཁུ་བཀྲ་ཁོས “ཁྱོད་ཀྱིས་རྟ་རྒན་ཨེ་མཐོང་།”
“ ངས་མཐོང་སོང་། ཁོ་ཚོའི་སྐད་ཆ་བཤད་སྟངས་ལས་རྟ་དེ་ཁོ་ཚང་གི་མིན་པ་ཐག་
གིས་ཆོད། སྲུ་མོ་སྒང་གི་སྲུང་མ་བཙན་པོ་ཡིན་པ་ཤེས་བཞིན་དུ་མནའ་བསྐྱེལ་བར་
འགྲོ་ཟེར་དོན་ཅི་ཡིན་ནམ། ངོ་མ་མི་དེའི་རིགས་ལ་ལས་རྒྱུ་འབྲས་ཟེར་བ་ཞིག་མི་
འདུག་”ཅེས་པར།
ཨ་ཡེ་དབྱངས་སྒྲོན་གྱིས་ “ སང་ཉིན་ངེས་པར་དུ་འགྲོ་དགོས་”ཞེས་བརྗོད་ཅིང་།
ཨ་ཁུ་བཀྲ་ཁོས་ “ ངེད་ཚང་གི་རྟ་རྒན་ལ་བེད་སྤྱོད་ཀྱང་དེ་འདྲ་མེད་པས་ད་དཀའ་
ལས་རྒྱག་དོན་མི་འདུག ངས་འཆི་ཁ་རྒས་ཁ་ཞིག་ལ་བཀྲ་མི་ཤིས་པ་ཞིག་མཐོང་
འདོད་མི་འདུག་” ཅེས་བརྗོད་པར།
ཨ་ཡེ་དབྱངས་སྒྲོན་གྱིས་རང་ཉིད་ཀྱི་རྣ་བས་གོ་ནོར་ཐེབས་པ་རེད་སྙམ་ཞོར། “ རྒད་
པོ་ཁྱོས་་་ཁྱོས་ཅི་ཟེར་རམ། ”
ཨ་ཁུ་བཀྲ་ཁོའི་གདོང་ལ་གཟབ་ནན་གྱི་མདངས་ཤིག་མངོན་བཞིན། ངས་མ་བཤད་
ཀྱང་ཁྱོད་ཚོས་ལོས་ཤེས། གནས་དེ་ནས་སྔོན་མ་ཡང་དམར་འཛིང་མང་བོ་བྱས་པས་



མིག་ཆུ་ཐ་ར་ར།
ཐེངས་འདིར་རྙོག་དྲ་ཆེན་པོ་ཞིག་གི་ཁ་ཕྱེ་མི་ཡོང་བའི་ངེས་པ་ག་ལ་ཡོད། ཁ་སང་དེ་
རིང་རྨི་ལམ་ཡང་མི་བཟང་བས་ཧ་ཅང་ཞེད་”ཅེས་སྨྲས་པ་ན།
ཨ་ཡེ་དབྱངས་སྒྲོན་གྱིས་མོའི་ཁྱོ་ག་ལ་སྡང་མིག་ཅིག་བགྲད་དེ། “ ཨ་ལ་ལ། དེ་རིང་མ་
གཏོགས་ངས་ཁྱོད་འདི་འདྲའི་བྱང་ཆུབ་སེམས་དཔའ་ཞིག་ཡིན་པ་མ་ཤེས་”ཞེས་
བརྗོད་པར།
ཨ་ཁུ་བཀྲ་ཁོ་ན་རེ་“དབྱངས་སྒྲོན། དེ་འདྲ་ངར་མ་ལངས་པར་བསམ་བློ་ཡག་པོ་
ཐོངས།”ཞེས་ཞི་ཞིང་ལྷོད་པའི་ངང་བརྗོད་ཀྱང་།
ཨ་ཡེ་དབྱངས་སྒྲོན་ཁ་སྤོ་ཁ་ནས་ལངས་ཞེ་སྤོ་གཏིང་ནས་ལངས་ཏེ་ “ ཁྱོད་འགྲོ་
འདོད་མེད་ཀྱང་ང་ཚོས་རྟ་རྒན་ངེས་པར་དུ་འཕྲོག་ཐུབ་པ་བྱེད་རྒྱུ་ཡིན་”ཞེས་
དབུགས་ཐེངས་གཅིག་ལ་བརྗོད་བྱུང་བར། ཚང་མས་ཅི་ཡང་མ་བཤད་པར་ཁུ་སིམ་
སིམ་དུ་གནས་པས་ཐུག་པ་འཐུང་བའི་ཧུབ་སྒྲ་ཁོ་ན་ལས་ཅི་ཡང་མི་ཐོས། དོན་འགྲུབ་
ཀྱིས་ཨ་ཕར་“དྲང་མོར་བཤད་ན་ཁྱོད་ཀྱི་འདོད་ཚུལ་དངོས་གནས་བཟང་གི ཡིན་ན་
ཡང་། ལས་ཀ་ཞིག་མགོ་བརྩམས་ཏེ་མཇུག་མ་བསྒྲིལ་བར་ཁུ་སིམ་སིམ་དུ་བཞག་ན་
འོས་འཚམས་ཤིག་མ་རེད། མི་གཞན་གྱིས་ང་ཚོ་ལ་ཁ་གཏོང་ངེས། གཞན་ཡང་འདི་
ལྟར་བཞག་ན་ཨ་ཁུ་ལྷ་སྐྱབས་དང་ཁོང་ཚང་གི་མག་པ་རྡོ་རྗེ་གཉིས་ལ་ངར་བླུད་པ་
དང་གཅིག་མཚུངས་མ་རེད་དམ།”
ཨ་ཡེ་དབྱངས་སྒྲོན་ན་རེ་ “ བུས་བཤད་པ་བདེན། གཞན་གྱིས་ངེད་ཚང་ལ་མྱི་ཁ་
བསྐོར་ཡོང་ནི་རེད”ཅེས་པར།
ཨ་ཁུ་བཀྲ་ཁོས་ཅང་མི་བཤད་པར་དོན་འགྲུབ་ལ་བལྟས་ནས་བསྡད།



མུ་འབྲེལ་བརྩམས་སྒྲུང་།
-
--
-
“ ཨ་ཕ་ཁྱོད་ཀྱིས་རྒྱུན་དུ་ང་ལ་བདེན་པ་ནམ་ཡང་རྒྱལ་ངེས་པས་རང་ཉིད་ལ་བདེན་
པ་ཡོད་དུས་ཞུམ་པ་མེད་པའི་སྒོ་ནས་རྩོད་དགོས་ཞེས་བཤད་པ་བརྗེད་སོང་ངམ། ”
“ རྟ་དེ་རྒས་ཚར་བས་ཕན་ཆེན་པོ་ཐོགས་མི་ཐུབ་ཀྱང་།”
“ ཁོ་འུ་ཚང་ལ་ཧ་ཅང་དྲིན་ཆེན་ཡིན་པས་ཁོའི་ཤི་གསོན་གྱི་བདེ་སྡུག་ལ་སེམས་ཁུར་
ཙམ་ཡང་མ་བྱས་ན་ག་ལ་འགྲིག་” ཅེས་བཤད་པར། ཨ་ཁུ་བཀྲ་ཁོས་བུས་གང་བཤད་
ཐམས་ཅད་བློ་ལ་བབས་པར་མ་ཟད་ད་ནི་རང་གི་བུ་གནས་ལུགས་རྟོགས་མཁན་ཞིག་
ཏུ་གྱུར་འདུག་པ་རྟོགས་དུས་སེམས་པ་སྤྲོ་བས་བརྟས་ཏེ་ན་རེ། “ བུ་ཁྱོད་ཀྱིས་བཤད་
པ་བདེན། ད་ང་རྒས་ཤིང་འཁོགས་པར་གྱུར་ནས་ཅང་མི་ཤེས་པས་ཁྱོད་ཀྱིས་ལྟོས།
ཁྱོད་ཚོས་གཟབ་གཟབ་བྱས་ཏེ་སང་ཉིན་དོན་དག་ཕུད་མི་ཉན། གོ་ཨེ་སོང་” ཞེས་
བརྗོད།
“ ཡ་་་་ཡ། ཨ་ཕ་ངས་གོ་སོང་། ཁྱོད་ཀྱིས་སེམས་བདེ་མོ་བྱོས་དང་ཆོག་” ཅེས་ཁས་
ལེན་བྱས།
དེ་ལྟར་ཁྱིམ་མི་གང་བོ་མཇུག་མཐར་གྲོས་མཐུན་བྱུང་རྗེས་ཚང་མ་རྨི་ལམ་གྱི་རི་གྲོང་
ཉུལ།
གྲང་རླུང་ཤུགས་ཀྱིས་ལྡང་བའི་དགུན་གཞུང་གི་ནངས་མོ་དེར་བཟའ་མི་ཚོས་
ཞོགས་ཚོའཐུང་རྗེས་ཚེ་སྐྱིད་དང་དོན་འགྲུབ། བྱིས་པ་གཉིས། ཨ་ནེ་དབྱངས་སྒྲོན་
བཅས་མི་ལྔ་བོ་སྲུ་མོ་སྒང་གི་ལམ་ལ་ཞུགས། ཀྱག་ཀྱོག་དང་འབའ་འབུར་གྱི་ལམ་
ཕྲན་བརྒྱུད་དེ་གནས་དེར་སླེབས་ལ་ཉེ་སྐབས་དོན་འགྲུབ་དང་ཨ་ཡེ་དབྱངས་སྒྲོན་
གཉིས་སྔོན་ལ་ཤོར། བྱིས་པ་གཉིས་ཐང་ཆད་པའི་རྐྱེན་གྱིས་ཚེ་སྐྱིད་མ་སྨད་གསུམ་ངལ་



མིག་ཆུ་ཐ་ར་ར།
གསོ་རྒྱག་ཞོར་ཡོང་བས་ཟད་དེ་རྗེས་ལ་ལུས། ཁོ་གསུམ་སྲུ་མོ་སྒང་དུ་སླེབས་དུས་དེ་
རུ་གཞི་ནས་དམར་འཛིང་གི་ཟློས་གར་ཞིག་འཁྲབ་ཀྱིན་འདུག
ཨ་ཡེ་དབྱངས་སྒྲོན་གྱི་ངོ་གདོང་ཧྲིལ་བོ་ཁྲག་གིས་བརླན་ཏེ་ཐང་ལ་འགྱེལ་འདུག་ཀྱང་
ཕོ་གསར་སྟག་འདྲ་བ་གཉིས་ཀྱིས་ད་དུང་རྡོག་བརྫིས་གཏོང་གིན་འདུག དོན་འགྲུབ་
ཀྱི་དཔུང་བ་གཡས་གཡོན་གཉིས་ནས་ཕོ་གསར་གཉིས་ཀྱིས་བཟུང་འདུག གཞན་ཡང་
སྟོད་གོས་ནག་པོ་གྱོན་པའི་ཕོ་ཞིག་གིས་གྲི་བཟུང་སྟེ་ཁོང་གི་སྟེང་དུ་མཆོངས་ནས་འགྲོ་
བ་དག་ཚེ་སྐྱིད་ཀྱིས་མཐོང་དུས་འཕྲུལ་སྣང་ཡིན་མིན་གྱི་མཚམས་ནས་རེ་ཞིག་ཧད་དེ་
ལུས།
“ སོད་ལ་ཐོངས་་་་་་ སོད་ལ་ཐོངས་་་་་” ཅེས་པའི་འཛེར་སྐད་ཅིག་གིས་ཚེ་སྐྱིད་
དཀྲོགས་སོང་མོད། འོན་ཀྱང་མོས་ཅི་ཞིག་བྱེད་དགོས་པའང་མ་ཤེས་པར་ “ ཨ་ཁུ་ལོ་
ལོ་་་་་དེ་འདྲ་མ་བྱེད་རོགས། ་་་་་དེ་འདྲ་མ་བྱེད་རོགས། ཚང་མ་སེམས་ཡོད་པའི་
མི་རེད་” ཅེས་ངུ་སྒྲ་དང་ལྷན་དུ་ཞུ་བ་བྱེད་དུས་བྱིས་པ་གཉིས་ཀྱང་མཉམ་དུ་ངུས་
བྱུང་བས། མ་བུ་གསུམ་གྱི་ངུ་སྒྲ་དང་ཁོང་ཚོའི “ རྒྱོབས་རྒྱོབས་་་སོད་སོད་་་་” ཞེས་
པའི་སྒྲས་དེ་གའི་རི་ལུང་ཡོད་ཚད་ཀྱང་བསྒུལ་སོང་། དམར་འཛིང་གི་སྣང་བརྙན་ནི་
ཅི་འདྲའི་ཡ་ང་ཞིང་ཞེ་མེར་བ་ཞིག་རེད་ཨང་། ཁོང་ཚོའི་སེམས་ནང་དུ་བྱམས་པ་དང་
སྙིང་རྗེ། རིགས་གཅིག་སྤུན་ཟླའི་མཛའ་བརྩེ་དང་ལ་རྒྱ་སོགས་གང་དུ་བཞུད་སོང་བ་
ཡིན་ནམ། མ་གཞི་ནས་རང་གི་མི་རིགས་འདི་ལ་ནང་དམེ་དམར་གསོད་དང་ནང་
འཁྲུག་འཁོན་འཛིན་བྱེད་པར་དགའ་བའི་ཐུན་མོང་གི་གཤིས་སྤྱོད་ཅིག་ཡོད་པ་འདི་
ནི་འཆམ་མཐུན་དང་མཐུན་སྒྲིལ་གྱི་མེ་ཏོག་འཇོམས་མཁན་གྱི་ཙག་རླུང་ཁོ་ན་མ་རེད་
22



མུ་འབྲེལ་བརྩམས་སྒྲུང་།
དམ། སྐབས་དེར་བསང་ཕུད་མཁན་དང་རྗེ་བོ་འགའ་བསླེབས་ནས་བར་འདུམ་ཡང་
ཡང་བྱས་པས་ཁོང་ཚོའི་མེ་ལྟར་འབར་གྱིན་པའི་ཁོང་ཁྲོ་ཅུང་ཙམ་ཞི་མོད། ཨ་ཡེ་
དབྱངས་སྒྲོན་དྲན་པ་འཐོར་སྟེ་ས་ལ་འགྱེལ་འདུག དོན་འགྲུབ་ཀྱིས་ “ ཨ་མ་ཨ་
མ”ཞེས་བོས་ཀྱང་ཨ་ལན་གྱིས་སྟོང་བས། ཕྱུགས་རྫི་རྒད་པོ་དང་བར་བ་སོགས་ཀྱིས་ཨ་
ཡེ་དབྱངས་སྒྲོན་དོན་འགྲུབ་ཀྱི་རྒྱབ་ལ་བཞག་རྗེས་བར་བ་གཉིས་རོགས་བྱེད་དུ་སོང་།
མར་ནང་སྡེ་བའི་ཕྱུགས་རྫི་རྒད་པོ་ཞིག་གིས་ཕོ་རྒོད་སྟག་འདྲ་བོ་དེ་དག་ལ་ “ ཨ་ཧ་
བོ། ངེད་སྡེ་བ་གཉིས་གནའ་ནས་བཟུང་ཆུ་རྐ་གཅིག་གི་ནང་ནས་ཆུ་འཐུང་སྟེ་ཡོང་བ་
རེད། ལས་འདི་འདྲ་བྱེད་སྲོལ་ཞིག་གང་ན་ཡོད་” ཅེས་སྡུག་སྨྲེ་བཏོན་པར། ཚེ་སྐྱིད་
ཀྱིས་ཅི་ཞིག་དྲན་པ་ལྟར་ “ འདྲེ་རྒན་ཚང་། རྐུན་རྒན་ཚང་། ཁྱོད་ཚོར་དེ་འདྲའི་སྙིང་
ནད་ཅིག་ཡོད་ན་ཤོག་” ཅེས་ངར་སྐད་འཐེན་པར། སྟོད་གོས་ནག་པོ་གྱོན་པའི་ཕོ་
གསར་དེའི་གདོང་དམར་ནག་ཏུ་གྱུར་ཅིང་མཐུག་ལ་ཆེ་བའི་མཆུ་འདབ་ལྷབ་ལྷུབ་ཏུ་
འདར་བཞིན་ན་རེ་ “ གདོན་མོ། དེ་རིང་ངས་ཁྱོད་ཀྱི་ལྕེ་མ་བཅད་ན་ང་བུ་མིན་”
ཞེས་མོའི་ཕྱོགས་ལ་ཤོར་དུས་ཁོའི་རོགས་པ་ཚོས་བཀག་ཅིང་། གཅིག་གིས་ “ སྒྱུར་
ཞོག་་་སྐྱུར་ཞོག་ བུད་མེད་ཅིག་ལ་ལག་བཞག་ན་མི་ཁ་འཁོར་ཡོང” ཞེས་ཁ་ཏ་བྱས་
པ་དང་། ཕྱུགས་རྫི་རྒད་པོས་ཀྱང་བསྟུན་ཏེ་ཁོང་ཚོར་ཞལ་ཏ་གནང་ཞོར་དུ་འཁྲིད་
ནས་བུད་སོང་། ཚེ་སྐྱིད་ཀྱི་སེམས་ལ་བཟོད་དཀའ་བའི་འགྱོད་པ་དང་བསྲན་མི་ཐུབ་
པའི་ན་ཟུག་ཅིག་གིས་ཀུན་ནས་གཏམས། མོས་བྲེལ་བྲེལ་འཚུབ་འཚུབ་ཀྱིས་བུ་
དང་བུ་མོ་གཉིས་ཁྲིད་དེ་རྒྱུགས་མ་འདུར་གྱིས་ནང་ལ་ཐོན་དུས་སྲོད་རུབ་ཟིན་འདུག་
ལ། ཨ་ཁུ་བཀྲ་ཁོ་ནང་དུ་ཡར་འགྲོ་མར་འགྲོ་བྱེད་པའི་ཚེ། ཚེ་སྐྱིད་མ་སྨད་གསུམ་ཡོང་



མིག་ཆུ་ཐ་ར་ར།
བ་མཐོང་སྟེ། “ ཁྱོད་ཚོས་ད་བར་དུ་ཅི་བྱས་ནས་བསྡད་པ་ཡིན། ང་སེམས་འཚིག་
ནས་སྨྱོ་ལ་ཁད་བྱས་སོང་” ཟེར་ཞོར་མོའི་རྒྱབ་ན་གཉིད་ལ་ཤོར་བའི་བུ་བཀྲ་ཤིས་རྡོ་
རྗེ་བླངས་ཏེ་བསྙལ། “ དོན་འགྲུབ་དང་དབྱངས་སྒྲོན་གཉིས་ད་དུང་མི་ཐོན་པ་ཅི་
རེད།” ཅེས་དྲིས་པས་མོས་ཅི་བྱུང་གི་གནས་ཚུལ་ཁོང་ལ་བརྗོད་པར། ཁོས་ “ ཁྱོད་
ཀྱིས་ཕྲུ་གུ་གཉིས་ལ་བལྟས་ཏེ་ཁྱིམ་བསྲུངས་ནས་སྡོད་དང་། ང་སྨན་ཁང་དུ་འགྲོ་རྒྱུ་
ཡིན་”ཞེས་སྨྲས་ཏེ་ཐོན་སོང་།
བུ་དང་བུ་མོ་གཉིས་སྔ་མོ་ནས་གཉིད་སོང་མོད། ཚེ་སྐྱིད་གཉིད་ཀྱི་བདེ་སྣང་དང་བྲལ་
ཏེ་བསམ་གཞིགས་དང་སེམས་ཁྲལ། དངངས་སྐྲག་སོགས་ཀྱི་ཀློང་ནས་ཞག་གང་བོར་
ཐར་མ་ཐུབ། ཞོགས་པར་ཞོགས་ཟས་ཟ་སྐབས་དོན་འགྲུབ་སླེབས་སོང་། ཁོའི་རྒྱུན་ལྡན་
མིན་པའི་གདོང་མདོག་ལས་གནས་ཚུལ་ཡག་པོ་ཞིག་བྱུང་མེད་པ་ཤེས་ཐུབ། ཚེ་སྐྱིད་
ཀྱིས་ “ ཡ་ཁྱོད་ཐོན་སོང་ངམ། ཨ་མ་ཅི་འདྲ་རེད།”
“ ཨ་མའི་ལུས་སྟེང་ལ་རྨ་ཁ་ཆེན་པོ་མི་འདུག”
“ དེས་ན་སྨན་པས་ཅི་ཟེར་རམ།”
“ ཨ་མའི་ལུས་སྟེང་ནས་ཁྲག་བཞུར་བ་མང་བས་ཉེན་ཁ་ཆེ། གཞན་ཡང་ཁོག་པའི་
ནང་གི་དོན་སྣོད་གང་རུང་ཞིག་ལ་སྐྱོན་ཤོར་འདུག་པས་གཟབ་གཟབ་བྱ་དགོས་ཟེར།”
“ དེས་ན་ཁྱོད་ལ་ཅང་བྱས་མེད་པ་རེད་དམ།”
ཁོས་སྟོད་གོས་ཕུད་ཞོར་དུ་ “ ལྟོས་དང་། འདི་ཚོ་གྲི་ཡིས་བརྒྱབས་ཤུལ་རེད། ཁོ་ཚོར་དེ་
འདྲའི་སྙིང་ནད་ཅིག་གང་ནས་བྱུང་ངམ།” དོན་གྲུབ་ཀྱི་སྟོད་ཐུང་དེའི་སྟེང་ན་གྲི་ཡིས་
བསྣུན་ཤུལ་འགའ་འདུག གལ་སྲིད། ཁོས་སྟོད་ཐུང་དེ་འདྲ་མཐུག་པོ་ཞིག་གྱོན་མེད་
24



མུ་འབྲེལ་བརྩམས་སྒྲུང་།
པ་ཡིན་ན་ཕལ་ཆེར་འཇིག་རྟེན་འདི་དང་ཁ་བྲལ་ཡོད་པ་ཐག་གིས་ཆོད། ངོ་མ་བོད་
པའི་ཁྲོད་དུའང་མི་དེ་འདྲ་སྙིང་རྗེ་སྤུ་ཙམ་མེད་མཁན་ཞིག་ཡོད་དམ་སྙམ་བཞིན་
སེམས་སྐྱ་མོ་ཐང་ལ་ལྷུང་།
ཉིན་དེ་ནས་བཟུང་ཨ་ཁུ་བཀྲ་ཁོ་ཚང་དང་ཨ་ཁུ་ལྷ་སྐྱབས་ཚང་གཉིས་ཀྱི་
བར་ལ་བྱུང་བའི་རྩོད་རྙོག་ཡར་ནང་སྡེ་བ་དང་མར་ནང་སྡེ་བའི་ནང་དུ་རླུང་བཞིན་
ཁྱབ་ཏེ་རྒན་གཞོན་ཕོ་མོ་ཡོངས་ཀྱི་གླེང་གཞིར་གྱུར། མི་ལ་ལས་ “ ཨ་ཡེ་དབྱངས་
སྒྲོན་གྱིས་གཡོ་བྱས་ཏེ་ཨ་ཁུ་ལྷ་སྐྱབས་ཚང་སྤྲང་བོར་བཟོ་འདོད་པ་རེད་”ཟེར་ཞིང་།
འགའ་ཤས་ཀྱིས་ “ ཨ་ཁུ་ལྷ་སྐྱབས་ཚང་དངོས་གནས་ལས་རྒྱུ་འབྲས་མི་བརྩི་
མཁན་ཞིག་རེད། མནའ་སྐྱེལ་སར་ཕོ་གསར་རྐྱང་རྐྱང་བཏང་བས་མི་ཚད། ལག་ཏུ་
མཚོན་ཆ་འཁྱེར་བའི་བྱེད་སྟངས་དེ་འདྲ་ཞིག་གང་ན་ཡོད་”ཅེས་འཁང་ར་དང་ཟུར་
ཟའི་ཚུལ་དུ་མ་འདོད་པའི་འཁང་ཚིག་བརྗོད་ཀྱིན་འདུག
རྫོང་མི་རིགས་སྨན་ཁང་གི་ཐོག་བརྩེགས་གསུམ་པའི་སྒོ་ཨང་༡༠བའི་ནང་
མིག་གཉིས་ལྐོག་ལ་ལྷུང་ཞིང་། གདོང་མདོག་སྐྱ་བོར་གྱུར་སྟེ། མཆུ་ཏོ་ཀོ་བ་བཞིན་གྱོང་
བོར་གྱུར་ལ། ལག་པ་གཡས་པའི་སྟེང་གནམ་ཁབ་ཅིག་བརྒྱབས་འདུག་པའི་ནད་པ་དེ་
ཨ་ཡེ་དབྱངས་སྒྲོན་རེད་ཟེར་ན་ཡིད་ཀྱང་ཆེས་དཀའ། མོས་ཅི་ཞིག་བཤད་འདོད་
པ་བཞིན་ཁ་འགུལ་ཙམ་འགུལ་ཙམ་བྱེད་དུས་མོའི་ཁ་ནང་གི་གསེར་སོ་ཟུང་གསལ་
ལྷང་ངེར་མཐོང་ཐུབ་ལ། མོའི་གདོང་གི་མཛེས་ཉམས་དག་ཉིན་འགའི་ནང་ཤོར་
ཞིང་་གཟུགས་པོའང་བལྟས་བལྟས་རིག་རིག་ཏུ་སྐམ་འདུག མོས་ཞེན་ཆགས་དང་
འཁྲེང་སེམས་ཀྱི་མིག་ཟུང་གིས་ཉེ་འགྲམ་དུ་ཁ་རོག་གེར་མོ་ལ་ཅེར་བའི་ཨ་ཁུ་བཀྲ་ཁོ་
5



མིག་ཆུ་ཐ་ར་ར།
དང་། མནའ་མ་ཚེ་སྐྱིད་དང་གཉེན་མི་ཚོར་ཡང་ཡང་བལྟས། སྒོའི་ཕྱི་རོལ་ཏུ་སྨན་
པས་དོན་འགྲུབ་ལ་རྒྱ་སྐད་འགའ་བཤད་རྗེས་སྨན་པས་ཁོའི་ཕྲག་སྟེང་ལ་ཡང་མོར་
བརྡབས་རྗེས་བུད་སོང་། ཁོ་ནི་དབང་ཤེས་ཉམས་པ་བཞིན་འདུག་སྟེགས་སྟེང་ལག་
པ་གཉིས་ཀྱིས་མགོ་བསྐྱོར་ནས་བསྡད་འདུག
ཨ་ཡེ་དབྱངས་སྒྲོན་སྨན་ཁང་དུ་ལྷག་པའི་ཉིན་ནས་བཟུང་མོས་ཟ་མ་དུས་
ལྟར་མི་བཟའ་ལ་སྐད་ཆའང་སྔོན་བཞིན་མི་བཤད་ཅིང་། དེ་ལྟར་ཉིན་དང་ཟླ་བ་རིམ་
གྱིས་འདས་དུས་ཁོ་མོ་སྐམ་རིད་དུ་གྱུར་ལ། ཟས་ཁམ་གང་ཡང་ཁོག་ཏུ་འགྲོ་བར་
དཀའ་ལས་ཧ་ཅང་ཆེ། མོ་ཟླ་བ་གཉིས་ལ་སྨན་ཁང་དུ་བསྡད་པས་ཨ་ཁུ་ལྷ་སྐྱབས་ཚང་
གི་སྨན་རིན་ལ་སྒོར་ཁྲི་གཉིས་ལྷག་སྤྱད་ཅིང་ཨ་ཡེ་དབྱངས་སྒྲོན་མ་དྲག་པར་ཕྱིར་འོང་
མེད་པའི་འཇིག་རྟེན་དེར་བཞུད་དུས་ཨ་ཁུ་བཀྲ་ཁོ་ཚང་ནས་འགྱོད་གདུང་དང་ཁོང་
ཁྲོ། འཁང་ར། ངུ་སྒྲ་སོགས་མཚམས་མ་ཆད།
ཨ་ཁུ་བཀྲ་ཁོའི་ཁྱིམ་ནས་དྲིལ་བུ་དང་ཌ་རུ། ཞལ་འདོན་གྱི་དབྱངས་རྟ་
བཅས་བར་མེད་དུ་གྲགས་ཤིང་། ཚ་བསུར་གྱི་དུ་བ་སྔོ་ལྷོག་ལྷོག་ཏུ་འཕྱུར་ཀྱིན་འདུག
དེ་ལྟར་ཉིན་ཞག་བདུན་སོང་བའི་མཚན་མོ་ཞིག་ལ་སྡེ་བའི་ཁྱིམ་རེ་ནས་ཕོ་རེ་ཨ་ཁུ་
བཀྲ་ཁོ་ཚང་ལ་མ་གྲོས་རང་མཐུན་གྱིས་འཛོམས་ཏེ་བཟང་སྤྱོད་སྨོན་ལམ་དང་མ་ཎི་
ཡིག་དྲུག་ཚར་འགའ་བཏོན་རྗེས་དྭངས་ཤིང་གཙང་བའི་རས་ཀྱིས་བཏུམས་པའི་ཨ་ཡེ་
དབྱངས་སྒྲོན་གྱི་བེམ་པོ་དོན་འགྲུབ་ཀྱིས་འཁུར་བ་དང་ཕོ་གསར་ཚོས་གཡས་སྐོར་
གཡོན་སྐོར་བྱས་ཏེ་གོམ་སྟབས་སྡེ་བ་དང་ཐག་མི་རིང་བའི་ས་ན་ལྷུང་ལྷུང་དུ་བཞུར་
བའི་རྨ་ཀླུང་རིང་མོའི་ཕྱོགས་སུ་བསྒྱུར། ལམ་བར་དུ་དོན་འགྲུབ་ཀྱི་སེམས་ལ་འདི་ལྟར་



མུ་འབྲེལ་བརྩམས་སྒྲུང་།
བསམས་ཏེ་ཨ་མ་ཡ་ ཨ་མ་་་ཁྱོད་འགྲོ་རྒྱུ་སྔ་སོང་། བུ་འདྲ་མེད་ངས་ཁྱོད་ཀྱི་དྲིན་ལན་
ཚེ་འདིར་མཇལ་ཐུབ་མ་སོང་། ཁྱོད་ཀྱིས་ང་དང་ཨ་ཕ་བསྒྱུར་ནས་འགྲོ་དོན་ཅི་་་་།
ངས་ཁྱེད་ཀྱི་དྲིན་ལན་ཇི་ལྟར་མཇལ་ཐུབ་བམ། ཁོའི་སེམས་ལ་བཟོད་སེམས་ལས་
བརྒལ་བའི་ན་ཟུག་འགའ་ལངས་པ་དང་རང་ཉིད་ཀྱི་ཨ་མ་འཆི་ལམ་དུ་རྫོང་མཁན་གྱི་
གཤེད་མ་དག་རེ་རེ་བཞིན་མིག་ལམ་དུ་འཆར་འོངས་ཤིང་། བསྲན་མི་ཐུབ་པའི་ཁོང་
ཁྲོ་མེ་བཞིན་འབར་བས་དབུགས་ཀྱི་རྒྱུ་བ་ཡང་རྒྱུན་ལྡན་མིན་པར་གྱུར་ཅིང་། གོམ་
སྟབས་ཀྱང་འཁྱར་འཁྱོར་དུ་གྱུར་དུས་ཨ་ཁུ་བཀྲ་ཁོས་བུ་་་་་་་་་་ཁྱོད་ལ་ཅི་བྱུང་
ཟེར། དོན་འགྲུབ་རང་ཉིད་ཀྱི་ཨ་ཕ་ལ་གདུང་སེམས་ཚད་མེད་ཅིག་སྐྱེ་བཞིན་“ཨ་ཕ་
ང་ལ་སྐྱོན་ཡོད་ནི་མ་རེད་”ཅེས་སེམས་གསོ་བྱེད་ཅི་ཐུབ་བྱས། །
ཨ་ཁུ་བཀྲ་ཁོ་ནི་ཆོས་སེམས་ཅན་ཞིག་ཡིན་པས་ཁོས་སྐྱེ་འཆི་དང་འདུས་བྲལ་
འཇིག་རྟེན་གྱི་ཆོས་ཉིད་ཡིན་པ་རྟོགས་མོད། འོན་ཀྱང་། ཨ་ཡེ་དབྱངས་སྒྲོན་དང་
ཁོ་གཉིས་ལོ་ངོ་༤༠་རིང་སྐྱིད་སྡུག་གི་འཁུར་བོ་མཉམ་འཁུར་བྱས་པའི་ཞེ་འདང་ཅན་
གྱི་བཟའ་ཚང་ཡིན་པས་སེམས་ལ་སྐྱོ་སྣང་གི་སྨུག་པས་གཡོགས། ཁོ ང་ཚོ ས་ཞེན་
ཆགས་དང་སྐྱོ་སྣང་ཁྲོད་ནས་བེམ་པོ་རྨ་ཀླུང་དལ་འགྲོ་རིང་མོར་བསྐུར། །
ཆམ་ནད་ཙམ་ཡང་ཕོག་མྱོང་མེད་པའི་ཨ་ཡེ་དབྱངས་སྒྲོན་བརྗོད་མི་ཤེས་
པའི་སྐྱོ་བ་ཞིག་དང་བསྲན་མི་ཐུབ་པའི་ན་ཟུག་སྟོང་གི་ཁྲོད་ནས་མི་ཡུལ་དང་བྲལ་
བས། མི་མང་གིས་ཨ་ཁུ་ལྷ་སྐྱབས་ཚང་ལ་རྒྱབ་ནས་མི་གསོད་ཀྱི་ལག་དམར་ཚང་
ཞེས་འབོད་མགོ་ཚུགས་ཤིང་། ཡར་ནང་དང་མར་ནང་སྡེ་བ་གཉིས་ཀྱི་སྡེ་
དཔོན་དང་རྒན་རྒོན་འགས་གཟུ་དཔང་བྱས་ཏེ་ཁྱིམ་གཉིས་ཀྱི་གྱོད་གཞི་ཐག་གཅོད་
27



མིག་ཆུ་ཐ་ར་ར།
.：
་
བྱས་ནས་མཐའ་མར་ཨ་ཁུ་བཀྲ་ཁོ་ཚང་རྟ་བདག་ཡིན་པའི་ར་འཕྲོད་བྱུང་། དེ་
བཞིན་འདས་ཟིན་པའི་བྱ་བ་སེམས་ལ་མི་བཟུང་བར་གྱོད་གཞི་དེས་སྡེ་བ་གཉིས་བར་
གྱི་མཐུན་སྒྲིལ་ལ་མ་གནོད་པ་བྱེད་དགོས་པའི་རེ་བ་གང་བཏོན་པ་ཐམས་ཅད་ཨ་ཁུ་
བཀྲ་ཁོ་ཡིས་ཁས་བླངས། ཁོང་གིས་ཁྱིམ་དུའང་བུ་དང་མནའ་མ། གཞན་ཡང་
གཉེན་མི་རྣམས་ལ་ཨ་ཁུ་ལྷ་སྐྱབས་ཚང་གི་མི་སུ་ལའང་དགྲ་བོའི་འདུ་ཤེས་བཟུང་སྟེ་
འཛིང་རེས་བྱེད་མི་ཆོག གལ་སྲིད་བྱེད་མཁན་ཡོད་ན་ཁོང་གི་ཤ་ལས་མཆེད་པའི་
ཕྲུ་གུ་མིན་ཞེས་བཤད་སྟབས་ཁོང་ཚོས་འུ་ཐུག་ཐབས་ཟད་ཀྱིས་འདས་ཟིན་པའི་སྐྱོ་
གར་དེ་གང་མགྱོགས་ངང་བརྗེད་རྒྱུར་འབད་བརྩོན་མི་བྱེད་ཀ་མེད་དུ་གྱུར།
དོན་འགྲུབ་ལ་ཡང་འོས་འཚམས་ཀྱི་ལས་ཀ་ཞིག་རེག་པས་ཁྱིམ་དང་བྲལ། བུ་
དང་བུ་མོ་གཉིས་ཀྱང་སྡེ་བའི་སློབ་གྲྭར་བཏང་། ཁྱིམ་དུ་ཨ་ཁུ་བཀྲ་ཁོ་དང་ཚེ་སྐྱིད་
གཉིས་ལྷག དོན་འགྲུབ་ཀྱིས་རྒྱུན་དུ་ཁོ་མོར་ཁ་པར་བཏང་སྟེ་ཁོང་གི་ཨ་ཕ་ལ་
ལྟ་སྐྱོང་ཡག་པོ་བྱེད་རྒྱུ་དང་བུ་བུ་མོ་གཉིས་ལ་གནས་ལུགས་དང་རྒྱུ་མཚན་བཤད་དེ་
བསླབ་བྱ་རྒྱག་པ་ལས་དབྱུག་པ་ཁོ་ན་བཟུང་ན་ཕན་འབྲས་མེད་ཚུལ་གྱི་སློབ་གསོ་
བརྒྱབས་ཤིང་། ད་དུང་བྱིས་པ་ལ་གང་འདོད་དུ་གཅར་རྡུང་བྱེད་པ་ཁྲིམས་འགལ་དང་
ཕན་འབྲས་མེད་ཚུལ་གྱི་གནས་ལུགས་བརྗོད་རྐྱེན། ཚེ་སྐྱིད་ཀྱིས་བྱིས་པ་གཉིས་ལ་
དབྱུག་པ་བཟུང་ནས་སློབ་གསོ་བཏང་བ་ཧ་ཅང་ཉུང་ཉུང་ཡིན། །



མུ་འབྲེལ་བརྩམས་སྒྲུང་།
-
--
--
སྤྲོ་འཆམ་གྱི་གོད་ཆག་
ལོ་རེའི་དབྱར་དགུན་གྱི་གུང་གསེང་གི་སྐབས་སུ་དོན་འགྲུབ་ཀྱང་ཡུལ་དུ་
ཡོང་སྟེ་ཚེ་སྐྱིད་ལ་ལས་ཀ་ལས་རོགས་བྱེད་པ་དང་བུ་དང་བུ་མོ་གཉིས་ཕྱི་རོལ་ཏུ་བྱིས་
པ་གཞན་དག་དང་ལྷན་དུ་རྩེད་མོ་རྩེ་རུ་འགྲོར་མ་བཅུག་པར་ནང་དུ་རིག་པ་ཡར་
རྒྱས་ལ་འགྲོ་བའི་རྩེད་མོར་རོལ་ཏུ་འཇུག་པ་དང༌། ཡང་མཚམས་རེར་སྔོན་བྱུང་གི་
གཏམ་རྒྱུད་དང་ཕྱིའི་རྒྱལ་ཁབ་ཁག་གི་སྐད་གྲགས་ཆེ་བའི་སྒྲུང་ཁོ་གཉིས་ལ་བཤད་ཀྱི་
ཡོད། ཁོང་གིས་དུས་རྒྱུན་དུ་བུ་ཕྲུག་གཉིས་སྣང་མེད་དུ་མི་འཇོག་པར་སློབ་གསོ་
རྒྱག་ཤེས་པ་བྱེད་རྒྱུ་གལ་ཆེན་ནང་གི་དོན་ཆེན་ཡིན་ཚུལ་བཤད།
ལོ་གཅིག་གི་རྗེས་སུ་ཁོང་གི་གོ་གནས་ཀྱང་མཐོ་རུ་སྤར་སོང་། དོན་འགྲུབ་
སློབ་འབྲིང་གི་དགེ་རྒན་ནས་བོད་ལྗོངས་སློབ་གྲྭ་ཆེན་མོའི་བོད་ཡིག་གི་དགེ་རྒན་ལ་
བསྐོས་པས་བཟའ་མི་ཚོ་དང་ཁ་བྲལ་དགོས་བྱུང་། དྲང་མོར་བཤད་ན་དེ་ནི་དགའ་
འོས་པའི་བྱ་བ་ཞིག་རེད། འོན་ཀྱང་ཚེ་སྐྱིད་ལ་མཚོན་ན་དེ་ལས་ལྡོག་སྟེ་སྐྱོ་སྣང་དང་
སེམས་ཁྲལ་གྱིས་གཟིར་མོད། དོན་འགྲུབ་དགའ་ཐག་ཆོད་དེ་ཁ་ཡང་ཟུམ་མི་ཐུབ་པའི་
སྣང་བརྙན་དེ་མོའི་སེམས་ན་དུས་གཏན་དུ་གསལ་ལྷང་ངེར་སྣང་ནས་གདའ།
དེ་ཡང་ཉི་འོད་ལམ་ལམ་དུ་འཕྲོ་བའི་དགུན་གཞུང་གི་ཕྱི་དྲོ་ཞིག་ལ་དོན་འགྲུབ་
ཀྱི་གདོང་ལ་དགའ་སྣང་གིས་ཁེངས་ཤིང་ངག་ལས་ཁོ་རང་ཆེས་དགའ་བའི་གླུ་
དབྱངས་སྟེ་འཇིག་རྟེན་སྟེང་དུ་ཨ་མ་བཟང་ཞེས་པ་ལེན་ཞོར་དུ་ལྷ་མོ་སྒྲོལ་མའི་སྐྲ་
འཁྲུད་བཞིན་པའི་ཚེ་སྐྱིད་ཀྱི་འགྲམ་དུ་སོང་། མོས་གླུ་དབྱངས་ཀྱི་སྒྲ་ཐོས་མ་ཐག་སོམ་
ཉིའི་ངང་ཁ་ཕྱིར་འཁོར་ནས་བལྟས་དུས་དོན་འགྲུབ་ཡིན་པ་ཤེས། མོས་ཁོའི་ཨ་མ་
2s



མིག་ཆུ་ཐ་ར་ར།
འཆི་བདག་གི་ཐག་པས་བཟུང་བ་ནས་གླུ་སྒྲ་འདི་ཆད་ནས་ཏག་ཏག་ལོ་ངོ་ཧྲིལ་བོ་ལྔ་
བུད་སོང་། དེ་རིང་ཁོ་དགའ་བ་ལ་བལྟས་ན་དོན་ཆེན་ཞིག་བཤད་རྒྱུ་ཡོད་པ་འདྲ་སྙམ།
མོས་ཁོ་དགའ་དོན་གང་མྱུར་ཤེས་འདོད་ཀྱིས་ “ ཁྱོད་ལ་གཏམ་བཟང་ཅི་ཞིག་ཡོད་
དམ། མགྱོགས་པོར་ཤོད་དང་།”
“ དེ་རིང་ང་ངོ་མ་སྐྱིད་ཐལ།”
“ ཡ་དེ་ན་གཏམ་བཟང་དེ་ཤོད་དང་།”
“ ཡ་ཡ་ཡ་ངས་བཤད་ཆོག ཡིན་ཡང་ཁྱོད་ཀྱིས་ང་ལ་དོན་གཅིག་ངེས་པར་དུ་ཁས་
ལེན་བྱེད་དགོས།”
“ ཁྱོས་ཤོད་པ། མྱུར་དུ་ཤོད་དང་ངས་ཁྱོད་ལ་ཁས་ལེན་བྱེད་ཆོག”
“ ངའི་གོ་གནས་འཕར་འདུག”
ཚེ་སྐྱིད་ཀྱིས་ “ ཡ་དེ་ངོ་མ་དོན་བཟང་རེད། ངས་ཁྱོད་ལ་ཁས་ལེན་བྱེད་དགོས་པ་གང་
ཡོད་དམ་”ཟེར།
“ ཟླ་བ་གཅིག་གི་རྗེས་ནས་ང་ལྷ་སར་དགེ་རྒན་བྱེད་དུ་འགྲོ་དགོས།”
“ ཁྱོད་་་ཁྱོད་ལྷ་ས་ལ་འགྲོ་དགོས།
དེ་འདྲ་ཡིན་སྲིད་རྒྱུ་མ་རེད།”
“ ཁྱོད་ཀྱིས་ང་ལ་ཁས་ལེན་བྱས་ཚར་བ་མ་ཡིན་ནམ།”
ཚེ་སྐྱིད་ཀྱིས་ཁོས་བཤད་པ་མ་གོ་བ་བཞིན་ལན་མི་སློག་པར་ལྷ་མོ་སྒྲོལ་མའི་སྐུ་སླེས་
མགོ་བརྩམས། དོན་འགྲུབ་ཀྱིས་མོའི་སེམས་ཀྱི་སྐྱོ་བ་དག་ཚོར་བས་སྐད་ཆ་བཤད་
མཚམས་བཞག་སྟེ་ཁང་བའི་ནང་དུ་འཛུལ་སོང་། དྲང་མོར་བཤད་ན་ཁོ་ལོས་དགའ།
30



མུ་འབྲེལ་བརྩམས་སྒྲུང་།
བདེ་ལྡན་ཞིང་ནི་བོད་མི་ཚོའི་དག་ཞིང་ཡིན་ལ་སྐལ་བ་བཟང་བོ་དེ་ཡང་
ཁོང་གི་ནུས་སྟོབས་ལས་བྱུང་བའི་གྲུབ་འབྲས་ཁོ་ན་མ་ཡིན་ནམ། དེ་ནས་བཟུང་ཚེ་
སྐྱིད་སུན་སྣང་དང་སེམས་འཚབ་ཀྱི་ངང་གནས་པ་ཁོང་གིས་རྟོགས་ཏེ་ཁོ་མ་སྨད་
གསུམ་རང་ཉིད་ཕ་ཡུལ་དང་མ་བྲལ་བའི་སྔོན་དུ་ཡུལ་སྐོར་སྤྲོ་འཆམ་ཞིག་ལ་ཁྲིད་རྒྱུའི་
འཆར་གཞི་འཐེན། ཚེ་སྐྱིད་རླངས་འཁོར་ལ་བསྡད་ན་མགོ་ན་རྐྱེན་ཕྱི་ལ་འགྲོ་
འདོད་མ་བྱུང་ཡང་། ཁོང་གིས་ཨུ་ཚུགས་མཐར་སྐྱེལ་བྱས་པས་ཁས་ལེན་མི་བྱེད་ཀ་
མེད་བྱུང་། དོན་འགྲུབ་ཀྱི་རྣོ་ཞིང་གསལ་བའི་མིག་ཟུང་ལས་ནན་ཏན་དང་ཞིབ་
ཚགས་ཀྱི་མདངས་ཤིག་མངོན་ཏེ་ “ ཚེ་སྐྱིད་ཁྱོད་རང་ང་ལ་ཡིད་ཆེས་ཡོད་དམ་”ཟེར།
ཚེ་སྐྱིད་ཀྱི་མིག་ནང་དུ་མིག་ཆུས་ཁེངས་ཡོད་པས། ཁོ་ལ་ཐད་ཀར་ལྟ་མ་ཕོད་ཀྱང་ངག་
ལས་“ ཡོད་ང་ཁྱོད་ལ་ཡིད་ཆེས་ཡོད་” ཅེས་པར།
“ དེ་འདྲ་ཡིན་ན་ཁྱོད་རང་སྐྱོ་དགོས་དོན་ཅི། ང་ནམ་ཡང་ཁྱོད་ཚོ་དང་མ་ཤི་གསོན་
བྲལ་བྱེད་མི་སྲིད། ང་གང་དུ་སོང་ཡང་ཁྱོད་མ་བུ་གསུམ་བརྗེད་མི་སྲིད་ལ། ནམ་ཞིག་
ཁྱེད་གསུམ་ཀྱང་བདེ་ལྡན་ཞིང་དུ་འཁྲིད་རྒྱུ་ཡིན་ཞེས་ཁས་ལེན་བྱས། གཞན་ཡང་ཁོས་
ང་ཁྱེད་མ་བུ་གསུམ་དང་མ་ཤི་གསོན་བྲལ་མི་བྱེད་”ཅེས་ཚིག་རྫོ་མནའ་ཡིས་བསྒགས་
པར་མ་ཟད། མོ་ལ་བཤད་མ་མྱོང་བའི་སྙིང་གཏམ་མང་བོ་མང་བོ་བཤད་པས་སྐྱོ་སྣང་
གི་སྨུག་པ་ཅུང་ཙམ་སངས་ཤིང་བློ་ཡང་ཅུང་ཙམ་བདེ་རུ་སོང་། །
མཁའ་དབྱིངས་ན་སྤྲིན་པ་བྱེའུ་མགོ་ཙམ་ཡང་མེད་པའི་ཉིན་མོ་དེར་ཁོ་ཚང་
གི་ནང་མི་བཞི་བོ་རྫོང་ཐོག་ནས་རླངས་འཁོར་དམར་བོ་ཞིག་གི་ནང་འཛུལ་ཏེ་མཛེས་
སྒེག་གི་མཚན་སྙན་གླིང་བཞི་མཚོ་ལྔ་རུ་གྲགས་པའི་ཆུ་རགས་ཆེན་པོ་སྔོ་རྒྱའི་འགག་



མིག་ཆུ་ཐ་ར་ར།
༼ལུང་ཡང་ཞ་༽དང་ཁམས་རའི་མཛེས་ལྗོངས་ལ་ལྟད་མོར་ཕྱིན། སྔོ་རྒྱའི་འགག་གི་ཆུ་
རགས་དེ་མཐོ་ཞིང་བརྗིད་པའི་རི་བོ་གཉིས་ཀྱི་བར་ན་རྨ་ཆུ་བཞུར་བ་དེ་ལ་རགས་
བརྒྱབ་པའི་ཆུ་རགས་མུ་མཐའ་མེད་པ་ཞིག་རེད། ཆུ་རགས་དེའི་ནང་ཐོག་བརྩེགས་
གཉིས་ཅན་གྱི་གྲུ་ཆེན་པོ་ཞིག་སྐྱོད་ཅིང་མཆིས་ལ། དེའི་ནང་དུ་རྟག་ཏུ་བོད་པ་དང་རྒྱ་
མི། ཕྱི་གླིང་བ་སོགས་རྒྱལ་ཁབ་འདྲ་མིན་གྱི་མིས་ཁེངས་བསྡད་ཡོད། དེར་བརྟེན་ཁོང་
ཚོ་མ་ཤོང་བར་མཚོ་གྲུ་རྗེས་མའི་ནང་འགྲོ་དགོས་བྱུང་། དེ་གའི་ཡུལ་ལྗོངས་ཧ་ཅང་
མཛེས་པ་ནི་སྔོ་ཞིང་དྭངས་པའི་ཆུ། མཐོ་ཞིང་བརྗིད་པའི་རི་བོ་ཡི་མུ་ཁྱུད། སྣུམ་ཞིང་
སྟུག་པའི་ནགས་ཚལ། སྣ་མང་འཛོམས་པའི་རི་དྭགས་ཁང་། དེར་རྩེད་འཇོར་རོལ་བའི་
གཞོན་ནུ་ཕོ་མོ། ད་དུང་དེ་དང་ཐག་མི་རིང་བའི་ས་ན་གནས་བའི་ཨ་ཆུང་གནམ་རྫོང་
དགོན། དེ་བཞིན་དུ་བོད་མཁས་པ་མི་གསུམ་གྱི་སྒྲུབ་ཁང་དང་བླ་སྡོང་སོགས་ཅི་ཡང་
མཛེས། ལྷག་པར་དུ་ཨ་ཆུང་གནམ་རྫོང་དགོན་དེ་ནི་བཙུན་མའི་དགོན་པ་ཞིག་ཡིན་ལ།
བཙུན་མ་དེ་དག་ནི་གཅིག་ལས་གཅིག་མཛེས་ཤིང་སྐྱིད་སྣང་དོད་པའི་ངང་ཚུལ་དག་
མཐོང་དུས་ཚེ་སྐྱིད་ཀྱི་སེམས་ཁོང་དུ་བཅོས་མིན་གྱི་ཡི་རང་དང་དད་སེམས་མི་སྐྱེ་བ་
ག་ལ་སྲིད། ཁོང་ཚོ་དགོན་པར་མཇལ་ཏེ་སླར་མཚོ་འགྲམ་དུ་འབྱོར་ལ་ཉེ་དུས་དོན་
འགྲུབ་ཀྱིས་གློ་བུར་དུ་ཅི་ཞིག་དྲན་པ་ལྟར། “ ཁྱོད་ཚོས་ས་ཆ་འདིའི་མིང་ཤེས་སོང་ན་
དགོང་མོར་ཟ་ཁང་ཡག་པོ་ཞིག་གི་ནང་འཁྲིད་ངེས་ཡིན་”ཞེས་བཤད་པར། བྱིས་པ་
གཉིས་ཀྱིས་ཅང་མི་བཤད་པར་ནག་ཐིག་ཅིག་གི་མིག་ཟུང་ཚེ་སྐྱིད་ལ་ཅེར་བྱུང་། མོས་
“ ལུང་ཡང་ཞ་”ཞེས་བཤད། དོན་འགྲུབ་ཀྱིས་མགོ་བོ་འཕྲེད་དུ་གཡུག་ཞོར་མ་རེད།
མ་རེད། གཏན་ནས་མ་རེད། ཚེ་སྐྱིད་ཀྱིས་ཡིད་ཆེས་མ་ཆེས་པའི་ཉམས་ཀྱིས་ “ དེས་ན་
32



མུ་འབྲེལ་བརྩམས་སྒྲུང་།
ཚང་མས་དེ་ལྟར་འབོད་ཀྱིན་པ་ནོར་བ་རེད་དམ་”ཟེར།
“རེད་ཡ། ཚང་མས་དེ་ལྟར་འབོད་ཀྱིན་ཡོད་པ་རེད།”
“ དེས་ན་ཁྱོད་ཀྱིས་ནོར་བ་རེད་ཟེར་དོན་ཅི།”
“ མིང་དེ་རྒྱ་མིང་རེད།”
ཚེ་སྐྱིད་ཀྱིས་ “ དེས་ན་མིང་ངོ་མ་བོ་དེ་གང་རེད། ཁོང་ཚོས་དེ་ལྟར་བཏགས་ཏེ་ཅི་
བྱེད་”ཟེར།
“ ས་འདིའི་མིང་དངོས་ལ་སྔོ་རྒྱའི་འགག་ཟེར། ”
“ དེས་ན་རྒྱ་མིས་དེ་ལྟར་མི་འབོད་དོན་གང་ཡིན་ནམ”ཞེས་དྲིས་པར།
“ ཁོང་ཚོས་ལོང་ཡང་ཞ་ཞེས་བཏགས་དོན་རྒྱ་མི་རུས་ལུང་ཅན་ཞིག་གིས་ཡུལ་འདིར་
དབང་བསྒྱུར་མྱོང་བའམ་ཡུལ་འདིའི་དཔོན་པོ་བྱས་མྱོང་བའི་སྒྲུབ་བྱེད་རྫུན་མ་འདྲེན་
བཞིན་བོད་ཀྱི་ས་ཆ་མང་བོ་ཞིག་དེ་ལྟར་བདག་བཟུང་བྱས་པ་རེད། བོད་པ་ཚོས་དེའི་
རྒྱབ་ལྗོངས་གསལ་བོ་མ་རྟོགས་པར་མིང་གསར་བར་དགའ་བོ་བྱེད་ཀྱི་ཡོད། ད་རུང་ཆུ་
རགས་འདིའི་གློག་ནུས་རྒྱ་ནག་ནུབ་ཁུལ་དང་ཨ་མདོའི་ནང་གི་རྒྱ་མིའི་གྲོང་ཁྱེར་
གསར་བ་ཚོས་བེད་སྤྱོད་བཞིན་ཡོད་པ་རེད། དེ་བས་ང་ཚོས་གློག་རིན་དེ་འདྲ་མཐོན་
པོ་སྤྲོད་དགོས་ཆགས་པ་རེད། ངོ་མ་རྒྱ་གུང་ཁྲན་ལ་ངོ་ཚ་རྒྱུ་ཞིག་མི་འདུག” ཅེས་དེ་
ལྟར་དོན་འགྲུབ་ཀྱིས་སྡུག་ཡུས་མང་བོ་ཞིག་བརྗོད་རྗེས་རེ་ཞིག་ཁུ་སིམ་མེར་གྱུར་སོང་།
མཚོ་གྲུ་དེ་ནི་ཉ་བ་རྒད་པོ་ཚོས་བཟོས་པའི་གྲུ་དང་མི་འདྲ་བར་ཧ་ཅང་ཆེ་ཞིང་གཙང་
ལ་ནང་དུ་མི་༢༠༠ཙམ་ཤོང་བ་དང་། གློག་ཤུགས་ལ་བརྟེན་ནས་བསྐྱོད་ཀྱི་ཡོད་པས་ཧ་
ཅང་མགྱོགས། ཁོང་ཚོ་འཚང་ཁ་ཤིག་ཤིག་གིས་གྲུ་ནང་དུ་སོང་སྟེ་སྒེའུ་ཁུང་འགྲམ་གྱི་
33



མིག་ཆུ་ཐ་ར་ར།
འདུག་སྟེགས་ཞིག་གི་སྟེང་དུ་བསྡད། བུ་བཀྲ་ཤིས་རྡོ་རྗེ་ཡིས་བསྟན་བཤིག་ཚ་བའི་མིག་
གིས་ཁོའི་ཕ་མ་གཉིས་ལ་གཅིག་བལྟས་ཏེ་རྗེས་མ་ང་ལ་མཚོ་གྲུ་ཆུང་ཆུང་ཞིག་ཉོ་
རོགས་ཟེར། དོན་འགྲུབ་ཀྱིས་ཉོ་ཆོག རྗེས་མ་ཨ་ཕ་ལྷ་སར་སོང་སྟེ་ཕྱིར་ཡོང་ཁར་ཉོ་
ཆོག་ཅེས་ཁས་ལེན་བྱས་པར། བཀྲ་ཤིས་རྡོ་རྗེ་ཡི་མིག་ཀོང་དུ་ཡིད་ཚིམ་དང་དགའ་
སྤྲོ་ཡི་ཉམས་ཞིག་ཤར་འདུག གློ་བུར་དུ་ནམ་མཁའ་ནས་སྤྲིན་ནག་ལང་ལོང་དུ་
འཁྲིགས་ཤིང་གློག་དམར་ལམ་ལམ་དུ་འཁྱུག་སྟེ་དྲག་ཆར་ཤག་ཤག་ཏུ་བབས་པས་ཆུ་
བོ་སྐད་ཅིག་དེ་ཉིད་ལ་འཁྲུག་ཏེ་གྲུ་ཡང་མཚོ་དཀྱིལ་ནས་མགྱོགས་པོར་བསྐྱོད་་མ་ཐུབ།
གྲུ་ནང་ནས་ཆུ་ངོས་ལ་ལྟ་དུས་ཧ་ཅང་འཇིགས་སུ་རུང་བ་ཞིག་འདུག་ཅིང་། དེར་ཡོད་
ཀྱི་མི་ཚང་མའི་སེམས་ལ་དངངས་སྐྲག་ལངས་ཏེ་ལ་ལས་ཆོ་ངེ་འདོན་པ་དང་ལ་ལས་
སྨོན་ལེམ་བརྒྱབས། འགའ་རེས་ཆོས་སྐྱོང་སྲུང་མ་ལ་ཞུ་བ་བྱེད་པ་སོགས་ཀྱི་སྐད་སྒྲ་དང་
ཆུ་སྒྲ་གཉིས་འགྲན་པ་ལྟར་གནམ་ས་འགེངས་པར་བྱས། དེ་དུས་དོན་འགྲུབ་ཀྱིས་སྐད་
གསེང་མཐོན་པོས་ “ ཡུལ་སྐོར་བ་རྣམ་པ། ཁྱོད་ཚོས་སྐད་ཅོར་མ་རྒྱག སྐད་ཅོར་མ་
རྒྱག་པར་ནང་དུ་ཤོག ཕྱི་ནས་བསྡད་ན་ཉེན་ཁ་ཤིན་ཏུ་ཆེ། ཕྱི་ནས་བསྡད་ན་ཉེན་ཁ་
ཆེ”ཞེས་ཐེངས་འགར་བཤད་པས་ཚང་མ་ཁུ་སིམ་མེར་གནས་པར་མ་ཟད། གཅི ག ་
རྗེས་གཉིས་མཐུད་ཀྱིས་ནང་དུ་འཚངས་བྱུང་། འགྲུལ་བ་ཚོས་ནག་ཧྲིག་ཧྲིག་གི་མིག་
ཟུང་དོན་འགྲུབ་ལ་གཏད་པ་ནི་བྱིས་པ་ཚོས་སོ་སོའི་ཕ་མ་ལ་རེ་བ་བཅོལ་བ་དང་ཀུན་
ནས་མཚུངས། ཁོས་ཀྱང་ཁོང་ཚོའི་བསམ་དོན་རྟོགས་པ་བཞིན་ “ ཡུལ་སྐོར་བ་རྣམ་པ་
ཚོ་བྲེལ་བ་མ་ལངས། བྲེལ་བ་མ་ལངས། ཁ་རོག་ལ་སྡོད། ཁ་རོག་ལ་སྡོད། འུར་མ་
རྒྱུག་དང་། ང་ཚོས་ཐབས་ཤེས་འཐེན་ཆོག་ང་ཚོས་ཐབས་ཤེས་འཐེན་ཆོག”ཅེས་ཡང་



མུ་འབྲེལ་བརྩམས་སྒྲུང་།
ནས་བསྐྱར་དུ་བརྗོད། ལྷག་ལྷོག་ཏུ་འཕྱུར་བའི་རླབས་ཕྲེང་དང་ཤང་ཤང་དུ་བཞུར་
བའི་ཆུ་སྒྲ་སོགས་མཐོང་བ་དང་ཐོས་པ་ན་སེམས་ལ་འཇིགས་སྣང་མི་སྐྱེས་མཁན་ཞིག་
ཡོད་མི་སྲིད་ཅིང་། དོན་འགྲུབ་ཀྱང་འགྲུལ་བཞུད་པ་ཕལ་བ་ཞིག་ཡིན་པས་ཁོང་ཚོར་
རོགས་བྱེད་རྒྱུའི་ནུས་མཐུ་ཁྱད་པར་བ་ཞིག་མེད་མོད། ཁོས་རང་ནུས་གང་ལྕོགས་ཀྱིས་
རྒན་རྒོན་དང་བྱིས་པ་རྣམས་ལ་སེམས་གསོ་བྱས། དེ་ནས་ཆར་བ་འབབ་མཚམས་
བཞག་པ་དང་གྲུ་གཟིངས་ཀྱང་ཕྱིར་ཐོན། ཡིན་ཡང་། ཆུ་ཧ་ཅང་ཆེ་བས་གྲུ་ལས་ཐོན་
ཁག་པར་སྣང་། དོན་འགྲུབ་ཀྱིས་བྱིས་པ་གཉིས་གྲུ་ལས་ཕྱིར་བསྐྱལ་རྗེས། ཁོ་དང་གསར་
བུ་འགའ་ཤས་ཀྱིས་རྒན་རྒོན་དང་བྱིས་པ་དག་ཕར་སྐྱེལ་རོགས་བྱས། མཐར་མི་གཅིག་
ལྷག་པ་དེ་ནི་ལང་ཚོ་དར་ལ་བབས་ཤིང་རྒྱ་ལྭ་གྱོན་པའི་བུད་མེད་ཅིག་རེད། མོས་རྒྱབ་
ཏུ་ཟླ་འགའ་ལས་འགོར་མེད་པའི་བྱིས་པ་དམར་རྗེན་ཞིག་འཁུར་འདུག་ལ་ལག་ཏུ་
ཡང་ལྗིད་ཁོག་ཆེ་བའི་ཁུག་མ་ཞིག་བཟུང་ནས་འདུག་པས་དོན་འགྲུབ་ཀྱིས་ཁུག་མ་དེ་
ཚུར་བླངས་ནས་མོར་ལག་འཇུ་བྱས། ཁོང་གཉིས་གྲུ་ལས་ཕྱིར་ཐོན་ལ་ཉེ་དུས་མོའི་
འཇུར་རྟའི་རྟིང་ཀ་ཙོག་ཙོག་དེ་ཟུར་གཅིག་ལ་ལོག་པས་མོ་ས་ལ་འགྱེལ་བ་དང་བྱིས་
པ་དེ་ཆུ་ནང་དུ་ལྷུང་སོང་། དོན་འགྲུབ་ཀྱིས་མོ་འདྲུད་མ་འཐེན་གྱིས་ཚུར་བསྐྱལ། ཡིན་
ཡང་། མོས་ངུ་སྐད་དང་ལྷན་དུ་ཁོང་གི་རྐང་བར་འཐོམས་ཏེ་ “ དྲིན་ཆེན་པོ་ངའི་བུ་
སྐྱོབས་རོགས། ངའི་བུ་སྐྱོབས་རོགས་ངའི་བུ་་་་་་” ཞེས་ཐེངས་དུ་མར་ཞུ་བ་འཐེན་
པས། མོའི་མིག་ཟུང་ལས་མཆི་མ་འགོག་མེད་དུ་བཞུར་ཞིང་ངག་ལས་གསལ་ལ་མི་
གསལ་བའི་ཚིག་འགའ་ཆད་མེད་དུ་ཟློ་བཞིན་པར་མ་ཟད་ཆུ་ནང་དུ་ལྷུང་བའི་བྱིས་
པའི་ངུ་སྒྲ་དང་མོའི་ངུ་ངག་གིས་སེམས་ལྡན་བྱིངས་ལ་སྙིང་རྗེ་རྣལ་མ་བྱིན། “ ཨ་དྲིན་



མིག་ཆུ་ཐོ་ར་ར།
ཆེན་པོ། ངའི་བུ་སྐྱོབས་རོགས་་་་་་ སྐྱོབས་རོགས་”ཞེས་ངུ་ངག་དང་ལྷན་དུ་ཞུ་བ་
འཐེན་ཞོར་དང་ “ བུ་་་་་བུ་ཨ་མའི་བུ”ཞེས་སྐད་རྒྱག་ཞོར་ཆུ་འགྲམ་དུ་རྒྱུགས།
དོན་འགྲུབ་ཀྱང་ཚེ་སྐྱིད་དང་བྱིས་པ་གཉིས་ཀྱི་འགྲམ་དུ་ཡོང་སྟེ་ “ ཚེ་སྐྱིད་ཁྱོད་ཀྱིས་
བྱིས་པ་གཉིས་ཡར་མར་ལ་འགྲོ་རུ་མ་འཇུག་དང་། ང་སོང་ནས་མོའི་བུ་སྐྱོབས་ཐབས་
བྱེད་རྒྱུ་ཡིན་”ཅེས་མོ་ལ་བརྗོད་པར། །
ཚེ་སྐྱིད་ཀྱིས་ “ དོན་འགྲུབ། ཁྱོད་འགྲོ་མི་ཉན། ་་་་་་ ཁྱོད་བུད་སོང་ན་ང་ཚོས་ཅི་
བྱེད་”ཅེས་བརྗོད་མོད། །
ཁོས་ཚེ་སྐྱིད་ཀྱི་མིག་ཆུ་དག་འབྱིད་ཞོར་དུ། “ གླེན་མ་ཁྱོད་དུས་ནས་ཅི་བྱེད། ང་འཆི་
རུ་འགྲོ་བ་ནི་མིན། གཞན་ལ་རོགས་བྱེད་དུ་འགྲོ་བ་ཡིན་”ཞེས་ནན་ཏན་གྱི་སྒོ་ནས་
སེམས་གསོ་བྱས་པར།
ཚེ་སྐྱིད་ཀྱིས “དེས་ན་ཁྱོད་ཀྱིས་སེམས་ཆུང་བྱོས་”ཞེས་ཁོ་འགྲོ་རུ་འཇུག་འདོད་ལ་མ་
འདོད་པ་བྱེད་དུས། །
ཁོས་ “ ཡ་ཡ་ངས་སེམས་ཆུང་བྱེད་ངེས་”ཞེས་བཤད་དེ་ཆུ་འགྲམ་དུ་བུད་སོང་། དོན་
འགྲུབ་ཚེ་སྐྱིད་དང་ཐག་མི་རིང་བའི་ས་ལ་བསླེབས་དུས་ཚེ་སྐྱིད་ཀྱིས་ལྷོག་ལྷོག་འཕྱུར་
བཞིན་པའི་ཆུ་མཐོང་ན་སེམས་ལ་བརྗོད་མི་ཤེས་པའི་སྐྲག་སྣང་ཅིག་སྐྱེས་པའི་མོད་ལ་
“དོན་འགྲུབ། དོན་འགྲུབ། ཁྱོད་མ་འགྲོ་ཡ། ཁྱོད་མ་འགྲོ་ཁྱོད་སོང་ན་་་་་་ཉེན་ཁ་ཧ་
ཅང་ཆེ་”ཞེས་ཁོང་གི་རྗེས་ལ་ཐེངས་འགར་སྐད་བརྒྱབས།
ཁོ་ཆུ་རྐྱལ་བར་མཁས་ཀྱང་མོའི་སེམས་ཁྱོན་ནས་བདེ་མ་སོང་བས་མིག་ལས་ཞེད་སྣང་
དང་སེམས་འཚབ་ཀྱི་མཆི་མའང་འགོག་མེད་དུ་བཞུར་ལ་ཁ་ནས་འཁང་རའི་སྨྲེ་ངག་



མུ་འབྲེལ་བརྩམས་སྒྲུང་།
ཤོར། མོ་ངུས་རྐྱེན་བུ་དང་བུ་མོ་གཉིས་ཀྱང་ངུས། ཚེ་སྐྱིད་ལ་ཁག་མི་འདུག རང་ཉིད་
ཀྱི་བརྩེ་དུང་གི་འདུན་མ་བཅོལ་སའི་སྙིང་གི་ཟླ་བོ་དེ་འཇིགས་རུང་གི་གནས་དེར་
གཏོང་ག་ལ་ཐུབ་སྟེ་གཏན་ནས་མི་ཐུབ་བོ། བཟོད་སེམས་དང་སྙིང་རྗེས་ཕྱུག་པའི་བྱང་
ཆུབ་སེམས་དཔའ་ཞིག་ཡིན་ན་མ་གཏོགས་མི་ཡུལ་དུ་རང་ཉིད་ཀྱི་ཆེས་སྙིང་ཉེ་བའི་མི་
བལྟས་བལྟས་ལ་གཞན་གྱི་སླད་དུ་ལྔ་ལམ་དུ་བརྫོངས་ག་ལ་ཕོད་དེ གཏན་ནས་མི་
ཕོད། བྱིས་པ་དེ་ཧ་ཅང་ཡང་བས་ཆུས་འཁུར་བ་ཧ་ཅང་མགྱོགས་ལ། དོན་འགྲུབ་
ཆུའི་ནང་དུ་འཛུལ་ནས་ཡུན་རིང་འགོར་ཡང་ཕྱིར་མ་ཐོན་པས་མོའི་སེམས་ལ་འཚུབ་
ཤ་གཅིག་རྗེས་གཉིས་མཐུད་ཀྱིས་ལངས། ཚེ་སྐྱིད་ཀྱིས་ཆུ་ནང་དུ་ཅེར་ཅེར་པའི་མཐར་
ཁོང་གིས་བྱིས་པ་བཟུང་ནས་ཆུ་ཁར་ཐེངས་གཅིག་ཐོན་རྗེས་མཐོང་ཡུལ་དུ་མ་གྱུར།
མོས་ “ རྗེ་བཙུན་མ་མཁྱེན། ཁོ་ལ་སྐྱོན་མེད་པར་སྨོན་་་སྐྱོན་མེད་པར་
སྨོན”ཞེས་ལག་གཉིས་ཐལ་མོ་སྦྱར་སྟེ་གསོལ་བ་བཏབས། དུས་དེར་བདེ་སྲུང་དམག་
མིའི་རླངས་འཁོར་གྱི་” བེའུ་་་་བེའུ་་་་་་བེའུ་ཞེས་པའི་སྒྲ་མཚམས་མ་ཆད་པར་
གྲགས་བའི་རྗེས་སུ་རླངས་འཁོར་འགའ་ཡང་བསླེབས་བྱུང་། ཚེ་སྐྱིད་ཀྱིས་རང་ཉིད་ལ་
སྙིང་ནས་བརྩེ་ཞིང་ཞེ་ནས་དུངས་པའི་མི་དེ་རང་ཉིད་དང་གཏན་དུ་བྲལ་བའི་དུས་དེ་
རིང་རེད་འདུག་སྙམ་ཞིང་། སེམས་ལ་ཡང་བསྐྱར་བཟོད་བསྲན་ལས་བརྒལ་བའི་ན་
ཟུག་ཅིག་ལངས་པ་དང་ཡོད་ཚད་རབ་རིབ་དང་མག་མོག་ཏུ་གྱུར་སྟེ་དྲན་མེད་དུ་
བརྒྱལ།
ཚེ་སྐྱིད་དྲན་པ་སོས་དུས་མོ་ནི་འཇམ་ཞིང་གཙང་བའི་ཉལ་ཁྲི་ཞིག་གི་སྟེང་
དུ་བསྙལ་འདུག་ལ་མོའི་བུ་དང་བུ་མོ། དེ་མིན་སྟོད་གོས་དཀར་བོ་གྱོན་པའི་
37



མིག་ཆུ་ཐ་ར་ར།
བསལཕལ
སྨན་པ་གསུམ་གྱིས་མོ་ལ་ཅེར་ནས་འདུག ཚེ་སྐྱིད་ཡར་ལངས་ཞོར་དུ་ “ དོན་འགྲུབ་
གང་ན་ཡོད། དོན་འགྲུབ་གང་ན་ཡོད་”ཅེས་ཞེད་སྣང་གི་རྣམ་འགྱུར་དང་བཅས་དྲིས་
པར། སྨན་པ་དེས་ཅི་ཡང་མི་སྨྲ་བར་མགོ་བོ་སྨད་སོང་། ཡུད་ཙམ་གྱི་རྗེས་སུ་སྨན་པ་
གཞན་ཞིག་གིས་ “ཤོག་དང་”ཞེས་བཤད། ཁོ་མ་བུ་གསུམ་ཡང་ཁོང་གི་རྗེས་ལ་
རྒྱུགས། ཁང་བ་ཞིག་གི་ནང་དུ་ནད་པ་འདྲུད་བྱེད་ཀྱི་ཉལ་ཁྲི་ཞིག་གི་སྟེང་ལ་མི་ཞིག་
བསྙལ་འདུག་པ་དང་དེའི་སྟེང་དུ་རས་དཀར་བོ་ཞིག་གིས་གཡོགས་ནས་བཞག་འདུག
སྨན་པས་ཅང་མི་བཤད་པར་ཁོང་ཚོ་དེར་བསྒྱུར་རྗེས་བུད་སོང་། ཚེ་སྐྱིད་ཀྱི་སྙིང་ཆུང་
ལུ་གུ་ལྡིང་ལྡིང་དང་ལག་པ་འདར་སིག་སིག་གིས་རས་དེ་ཡར་བཀྱགས་དུས། དོན་
འགྲུབ་ཀྱིས་སྔར་བཞིན་ཡལ་མེད་རྟག་བརྟན་གྱི་བརྩེ་འཛུམ་མངོན་བཞིན་འདུག་མོད།
དེ་ནི་ཆེས་དམིགས་བསལ་ཞིག་རེད། མོས་ཇི་ལྟར་བལྟས་ཀྱང་ཁོང་གི་མིག་ཀོང་གི་
འཛུམ་མདངས་དང་མིག་ཞགས་མཐོང་མ་ཐུབ་ལ། ཁོང་གི་ལུས་སྟེང་ན་དྲོད་ཏིལ་འབྲུ་
ཙམ་ཡང་མེད་པ་ནི་དགུན་ཟླ་ར་བའི་རྡོ་འཁྱག་ཅིག་དང་ཀུན་ནས་མཚུངས། ཁོང་མ་
བུ་གསུམ་པོས་ངུ་སྒྲ་དང་འབོད་སྒྲས་འཇིག་རྟེན་གསུམ་ཀ་དཀྲོགས་ཀྱང་ཁོང་ནི་ཨ་
ལན་གྱིས་སྟོང་བའི་འཇིག་རྟེན་གཞན་ཞིག་ལ་ཆས་ཟིན་པ་འདྲ། །
དུས་དེ་ནས་བཟུང་ཚེ་སྐྱིད་ལ་ཡུགས་མོའི་མིང་བྱང་ཐོགས་ལ་བྱིས་པ་གཉིས་ཀྱང་དྭ་
ཕྲུག་ཏུ་ལུས། ཁོ་ཚང་གི་ཁྱིམ་ནས་བདེ་སྐྱིད་ཀྱི་དགོད་སྒྲའང་རྒྱང་རིང་ནས་རྒྱང་རིང་
དུ་ཡལ། ཕ་མ་ལ་བརྩི་བཀུར་བྱེད་ཅིང་ཆུང་མ་དང་བུ་ཕྲུག་ལ་ཞེ་འདང་ཆེ་བའི་དོན་
འགྲུབ་སྐད་ཅིག་དེ་ཉིད་ལ་ཕྱིར་འོང་མེད་པའི་འཇིག་རྟེན་ཕ་རོལ་དུ་བཞུད་པ་“ ཚེ་མི་
རྟག་རྩ་མགོའི་ཟིལ་བ་འདྲ་”ཞེས་པའི་ཁ་དཔེ་འདི་ལ་ངེས་ཤེས་ཅུང་ཙམ་འདྲོངས་
38



མུ་འབྲེལ་བརྩམས་སྒྲུང་།
ནས་སེམས་ངལ་གསོ་ཐུབ་བམ།
ཁེར་རྐྱང་གི་སྡུག་བསྔལ།
“ ཁྲིམས་ནི་རྒྱུ་དང་མི་རྒྱུའི་ས་བཞིན་དུ།།
ཡོན་ཏན་ཀུན་གྱི་གཞི་རྟེན་ལེགས་པར་གསུངས།”
ཞེས་པ་བཞིན་སྤྱིར་བཏང་བཤད་ན་ཁྲིམས་ནི་ཆེས་མེད་དུ་མི་རུང་བ་ཞིག་ཡིན་མོད།
དེ་ལྟ་ནའང་རྒྱ་ནག་རྒྱལ་ཁབ་ཀྱི་ཁྲིམས་ནི་འགྲོ་བ་མིའི་ཐོབ་ཐང་རྡོག་རོལ་དུ་གཏོང་
ཞིང་སྤྱི་འབངས་རྣམས་འཆིང་བྱེད་ཀྱི་ལྕགས་སྒྲོག་ཅིག་དང་ཀུན་ནས་མཚུངས་པས་དེ་
ལ་དགའ་མོས་བྱེད་མཁན་མེད་ཀྱང་བརྩི་སྲུང་མ་བྱས་ན་སྲོག་རྟ་རྔ་འདྲ་བོ་ཡང་ཤོར་
ཉེན་ཆེ་བས་ཉམ་ཆུང་གི་བོད་པ་ཚོ་དང་རང་དབང་ལ་དགའ་བའི་རྒྱ་ནག་གི་མི་སེར་
ཚོར་བྱ་ཐབས་བྲལ། བཀྲ་ཤིས་རྡོ་རྗེ་གྲྭ་བ་བྱེད་འདོད་ཀྱི་འདུན་པ་ཧ་ཅང་ཆེ་ཡང་ཁོ་ནི་
ཏང་གི་ལས་བྱེད་པའི་བྱིས་པ་ཡིན་རྐྱེན་གྲྭ་བ་བྱེད་མི་ཆོག་ལ་བྱེད་རྒྱུའི་ཐོབ་ཐང་ཡང་
མེད། ཚེ་སྐྱིད་གཅིག་བུས་ཁྱིམ་གྱི་འགན་ཡོད་ཚད་འཁུར་དགོས་པར་མ་ཟད། ཕོ་ལས་
དང་མོ་ལས་གཉིས་ཀ་ཡང་བྱེད་དགོས། ཁྱིམ་གྱི་ཡོང་འབབ་ཀྱང་མི་བཟང་བས།མོས་
བྱིས་པ་གཉིས་མུ་མཐུད་དུ་སློབ་གྲྭར་གཏོང་ཐུབ་རྒྱུ་མ་རེད་སྙམ་པའི་སེམས་ཁྲལ་བྱེད་
ཀྱིན་ཡོད།
ཚེ་སྐྱིད་ཀྱིས་སྒོའི་ཕྱི་ནང་ལ་གད་རྒྱག་གིན་པའི་ནངས་མོ་ཞིག་ལ། ཁོ་ཚོའི་
ཁྱིམ་དུ་གཟུགས་རིང་ཞིང་སྐུ་གཟུགས་རྒྱགས་པ་དང་། ལུས་ལ་རྒྱ་ལྭ་ནག་པོ་གསར་
རྐྱང་ཞིག་གྱོན་ཞིང་། གདོང་སྒོར་ལ་ཆེ་བ། མིག་ཀོང་དུ་གཟབ་ནན་དང་སྤྲོ་སྣང་གི་



མིག་ཆུ་ཐ་ར་ར།
ཉམས་ཀྱིས་ཁེངས་པའི་མི་ཞིག་འབྱོར་བས་ཚེ་སྐྱིད་ཡུད་ཙམ་རིང་ཧད་དུ་བཅུག
མོས་ཅང་མི་བཤད་པར་མི་དེའི་གདོང་ལ་ཅེར་ནས་བསྡད་པར། མི་དེས་ཚེ་སྐྱིད་ལ་
འཛུམ་ཞིག་བསྟན་རྗེས་ “ ང་རྫོང་དཔོན་པད་མ་ཡིན་”ཞེས་མོ་ལ་རང་ཉིད་ངོ་སྤྲད་
བྱོས། མོས་ཁོ་ནི་རང་ཉིད་ཀྱི་ཁྱོ་གས་བསྐྱབས་པའི་བྱིས་པ་དེའི་ཕ་ཡིན་པ་ཤེས་ཤིང་།
སེམས་ལ་འཁང་ར་དང་སྐྱོ་སྣང་རྫོགས་མེད་ཀྱིས་གཏམས་ཀྱང་བཟོད་བསྲན་བྱེད་ཅི་
ཐུབ་བྱེད་ཞོར་ “ ཁྱོད་ངེད་ཚང་ལ་ཅིའི་ཕྱིར་ཡོང་བ་ཡིན་”ཞེས་དྲིས་པར།
ཁོས་ “ ང་ལ་དོན་དག་ཅིག་ཡོད།”
“ ཡ། དེ་ན་ནང་ལ་འགྲོ”ཞེས་བཤད་དེ་ཁོ་གཉིས་ནང་དུ་སོང་།
པད་མ་ཐབ་རྩ་ཡི་འདུག་སྟེགས་ཆུང་ཆུང་དེའི་སྟེང་བསྡད་དེ་ཕྲག་ཏུ་འཁུར་བའི་ལག་
ཁུག་ནག་པོ་ས་ལ་བཞག ཚེ་སྐྱིད་ཀྱིས་ཆ་སྒམ་ལས་དཀར་ཡོལ་འབྲུག་རིས་ཞིག་གི་
ནང་དུ་ཇ་བླུགས་ཏེ་ཁོའི་འགྲམ་གྱི་མདུན་ཅོག་སྟེང་བཞག མོ་ས་ལ་ཙོག་པུར་བསྡད་
དེ་“ཁྱོད་ཡོང་དོན་ཅི་ཡིན་ནམ”ཞེས་དྲིས་པར། རྫོང་དཔོན་པད་མས་ཚེ་སྐྱིད་ལ་
གཅིག་བལྟས་ཏེ་ “ དོན་འགྲུབ་རྒྱལ་ཁབ་ཀྱི་དཔེ་ལེགས་ལས་བྱེད་ལ་བདམས་ཐོན་
བྱུང་སོང་། དེ་རིང་ངས་ཆེད་དུ་བྱ་དགའ་འཁྱེར་ནས་ཡོང་བ་ཡིན” ་ཟེར་ཞོར་
ཁུག་མ་ལས་བྱ་དགའི་རྟགས་མ་དང་རྒྱ་སྒོར་བརྩེགས་མ་ལྔ་མོར་སྤྲད། ཚེ་སྐྱིད་ཀྱིས་ཅ་
ལག་དག་ལ་བལྟས་ཏེ་ངུ་བ་ལས་ཅང་མི་བཤད། རྫོང་དཔོན་གྱིས “ ཚེ་སྐྱིད་ད་མ་ངུ་།
ངས་ཁྱོད་ཀྱི་སྡུག་བསྔལ་ཤེས། འདས་སོང་བ་ལ་ཕྱིར་ལོག་མེད་པས་སེམས་
སྡུག་བྱས་ཀྱང་ཕན་པ་ཡོད་ནི་མ་རེད། གལ་ཆེ་ཤོས་ནི་ཁྱོད་ཀྱིས་བུ་དང་བུ་མོ་གཉིས་
ཀྱི་མ་འོངས་པའི་མདུན་ལམ་ཡག་པོ་བཟོ་དགོས་པ་དེ་རེད། རྗེས་ཕྱོགས་ཁྱོད་ལ་དཀའ་



མུ་འབྲེལ་བརྩམས་སྒྲུང་།
ངལ་ཆེ་འབྲིང་ཆུང་གསུམ་ཅི་འདྲ་ཞིག་ལ་འཕྲད་ཀྱང་ངའི་འགྲམ་དུ་ཤོག་དང་ངས་
ཁྱོད་ལ་རོགས་བྱེད་ཁོ་ཐག་ཡིན་”ཞེས་ནན་ཏན་གྱི་ཚུལ་དུ་བརྗོད།
“ ཡ་ཡ་ཐུགས་རྗེ་ཆེ།”
“ རྗེས་མ་ང་ཡོང་གི་ཡིན། རེ་ཞིག་ཁོ་གཉིས་ལ་སྨྲ་བ་ཅི་ཡང་མེད་པར་ལྷག རྫོང་
དཔོན་པད་མས་མགོ་ལ་ལག་པས་ཕུར་ཞོར་དུ་ “ ང་འདི། ད་རུང་དོན་གཅིག་བརྗེད་
འདུག ཚེ་སྐྱིད། ཁྱོད་ལ་འདོད་པ་ཡོད་ན་བྱིས་པ་གཉིས་རྒྱ་ནང་གི་སྐད་གྲགས་ཆེ་
བའི་དྭ་ཕྲུག་སློབ་གྲྭ་ཞིག་ཏུ་གཏོང་ཐུབ་པ་འདྲ། ཁྱོད་ཀྱིས་བསམ་བློ་ཡག་པོ་ཞིག་
ཐོངས། ང་ལ་ཉིན་འགའི་རྗེས་ནས་ལན་སྤྲད་ན་ཆོག་”ཟེར་བར།
ཚེ་སྐྱིད་ཀྱིས་ཅང་མི་བཤད་པར་ཁོ་ལ་བལྟས་ནས་བསྡད། ཁོས་ལག་འདོགས་ཆུ་ཚོད་
ལ་གཅིག་བལྟས་རྗེས་ “ཡ། ད་ང་འགྲོ་རན་སོང་། རྗེས་མར་མཇལ་ཡོང་”ཞེས་བཤད་
དེ་འགྲོ་རྩིས་བྱས་པར། ཚེ་སྐྱིད་ཀྱིས་ “ ཁྱོད་ཀྱིས་སློབ་གྲྭ་དེའི་སྐོར་ཤེས་སམ་”ཟེར་
ནས་ཐེ་ཚོམ་ངང་དྲིས་པས།
ཁོས་“ ངས་གོ་བ་ལྟར་ན་དྭ་ཕྲུག་སློབ་གྲྭ་དེའི་ནང་གི་བྱིས་པ་ཕལ་མོ་ཆེ་ནི་ཏང་གི་ལས་
བྱེད་དཔེ་ལེགས་ཅན་དང་བྱས་རྗེས་བཞག་སྟེ་མི་ཡུལ་དང་བྲལ་བ་དག་གི་ཕྲུ་གུ་ཡིན་
འདུག འགའ་ཤས་ནི་ཏང་གི་དཔོན་པོ་མཐོན་པོ་དང་འབྱོར་ལྡན་པའི་བྱིས་པ་ཡིན་
ཟེར། སློབ་གྲྭ་དེའི་ཕྱི་ནང་གི་ཆ་རྐྱེན་རྒྱ་ནག་གཞུང་གི་ལེགས་ཤོས་ཀྱི་གྲས་ཡིན་པ་
བརྙན་འཕྲིན་ལས་ཐེངས་མང་ལ་མཐོང་མྱོང་། ”
“ ཨོ་ལེ། དེ་འདྲ་རེད་དམ།”
“ ཁྱོད་ཀྱིས་བསམ་བློ་ཞིབ་མོ་ཞིག་ཐོངས། རྗེས་ནས་ང་ལ་ལན་སྤྱད་ན་ཆོག ད་ང་



མིག་ཆུ་ཐ་ར་ར།
འགྲོ་རན་སོང་” ཟེར་ཞོར་རྫོང་དཔོན་པད་མ་ཐོན་སོང་། །
ཚེ་སྐྱིད་ཀྱིས་རང་ཉིད་ཀྱི་ཆེས་སྙིང་ཉེ་བའི་བུ་དང་བུ་མོ་གཉིས་ལྟེ་ཁྲག་འཕོ་སའི་ཕ་
ཡུལ་དང་བྲལ་ཏེ་གཉེན་ཉེ་དང་ངོ་ཤེས་ཅི་ཡང་མེད་པའི་རྒྱུས་མེད་ཀྱི་ཡུལ་དུ་གཏོང་
འདོད་མེད་ཀྱང་། རང་ངོས་ནས་ཁོང་གཉིས་ལ་ཤེས་ཡོན་སློབ་སྦྱོང་བྱེད་རྒྱུའི་གོ་སྐབས་
སྤྲོད་མི་ཐུབ་པ་དང་། གཞན་ཡང་དོན་འགྲུབ་ཀྱིས་རྟག་པར་མོར་མི་ཞིག་ལ་
ཤེས་ཡོན་སློབ་སྦྱོང་མེད་ན་མི་དེ་ནི་གཤོག་པ་ཡ་གཅིག་མེད་པའི་བྱ་ཞིག་དང་མཚུངས་
ཞེས་བརྗོད་པ་དག་བདེན་པར་བསམས། དེ་བས་གནས་བབས་གང་འདྲ་ཞིག་ཏུ་
སླེབས་ཀྱང་བྱིས་པ་གཉིས་ལ་ཅིས་ཀྱང་སློབ་སྦྱོང་བྱེད་དུ་འཇུག་རྒྱུ་ཡིན་ཞེས་ཆོད་
སེམས་བརྟན་པོ་ཡོད་པའི་དབང་གིས་མོས་གནས་སྐབས་ཀྱི་བྲལ་གདུང་ལ་མ་བལྟས་
པར་སྙིང་གི་དུམ་བུར་གྱུར་བའི་བུ་དང་བུ་མོ་གཉིས་དྭ་ཕྲུག་སློབ་གྲྭར་གཏོང་རྒྱུའི་ཆོད་
སེམས་སྙིང་ལ་བཅངས།
ཁོང་གཉིས་འགྲོ་ཁར་མོས་བོད་ཡིག་དང་བོད་སྐད་བརྗེད་མི་རུང་བའི་བསླབ་
བྱ་བརྒྱབས་པར་མ་ཟད་བོད་ཡིག་གི་དཔེ་ཆ་འགའ་ཡང་མཉམ་དུ་འཁྱེར་དུ་བཅུག །
ཚེ་སྐྱིད་དང་ཨ་ཁུ་བཀྲ་ཁོ་གཉིས་ནང་དུ་ལྷག ཨ་ཁུ་བཀྲ་ཁོ་ཉིན་དཀར་
ནང་དུ་མི་སྡོད་པར་མ་ཎི་ཁང་ལ་མ་ཎི་སྐོར་བར་འགྲོ་བཞིན་ཡོད། ཁེར་རྐྱང་གི་ཀློང་
ནས་ཚེ་སྐྱིད་ཀྱི་དྲན་གདུང་གི་མཆི་མ་ལ་འཛད་མཐའ་མེད་པར་གྱུར། འཇིག་
རྟེན་སྟེང་གི་མ་ཡུམ་ཕལ་མོ་ཆེར་མཚོན་ན་སོ་སོའི་དཔྲལ་བའི་མིག་དང་ཁོག་པའི་སྙིང་
དུ་གྱུར་བ་ནི་ཚེ་གང་གི་གཏན་གྲོགས་དང་རང་ཉིད་ཀྱི་ཤ་ཁྲག་ལས་མཆེད་པའི་བུ་
ཕྲུག་ཡིན་པ་སྨོས་མི་དགོས་པ་ཞིག་ཡིན་པ་བཞིན་དུ་ཚེ་སྐྱིད་ལ་མཚོན་ན་ཡང་གཏན་



མུ་འབྲེལ་བརྩམས་སྒྲུང་།
གྲོགས་ཁོང་མི་ཡུལ་དང་གཏན་དུ་བྲལ་ཏེ་ལོ་ངོ་ཧྲིལ་བོ་བཞི་འགོར་ཡང་མོའི་ཡིད་
ནས་ཟུར་ཙམ་ཡང་བརྗེད་མ་ཐུབ་པར་རྣམ་ཀུན་རེ་སྒུག་གིས་གྲུ་ཁར་བསྐྱོད་མྱོང་ལ།
ལས་དབང་གིས་བསྐོས་པའི་བུ་དང་བུ་མོ་གཉིས་ལའང་མ་ཤི་གསོན་བྲལ་
བྱེད་དགོས་བྱུང་བས་སྡུག་བསྔལ་ལ་བཟོད་བསྲན་རྩ་བ་ནས་བྱེད་མ་ཐུབ། མོས་ངོ་མ་
མིའི་མི་ཚེ་ནི་ཆེས་རྙོག་འཛིང་ཆེ་ལ་ཆ་མི་སྙོམས་ཤིང་འགྱུར་ལྡོག་གི་འགྱུ་བག་ཅི་
འདྲའི་རྒོད་པ་ཞིག་རེད་ཨང་སྙམ་གྱིན་ཡོད།
མོ་ནི་སེམས་རྒྱ་ཆེ་ཞིང་བཟོད་བསྲན་ལ་བྱང་བའི་མ་ཡུམ་བསམ་ཤེས་ཅན་
ཞིག་ཡིན་མོད། འོན་ཀྱང་། མོ་ཡང་ཚོར་བ་ཡོད་པའི་མི་ཀུན་དང་མཚུངས་པས་
མཚམས་རེར་ཁེར་རྐྱང་གི་སྡུག་བསྔལ་དང་དྲན་གདུང་གི་མནར་གཅོད་ཀྱིས་འཇིག་
རྟེན་འདི་དང་ཁ་འབྲལ་རྒྱུའི་བསམ་བློ་འཁོར་མྱོང་ལ། ཡང་ལན་རེར་རབ་བྱུང་བསྒྲུབ་
རྒྱུ་སོགས་ཀྱི་བསམ་བློའང་ཐེངས་དུ་མར་འཁོར་མྱོང་མོད་མོའི་ཕ་མ་གཉིས་དང་ཕུ་བོ་
སོགས་ཀྱི་ཡང་དག་པའི་བསླབ་བྱ། གཞན་ཡང་སྙིང་གི་ནོར་བུར་གྱུར་བའི་བྱིས་པ་
གཉིས་ཀྱི་མི་ཚེ་སོགས་བསམས་ཏེ་དྲན་གདུང་དང་མིག་ཆུའི་ཀློང་ནས་མི་ཚེ་སྐྱེལ་
ཐབས་བྱས་ཏེ་ལོ་ཟླ་རིམ་གྱིས་འདས།
གྲང་རླུང་རུས་པར་ཟུག་པའི་དགུན་གཞུང་གི་མཚན་མོ་ཞིག་ལ་ཨ་ཁུ་བཀྲ་
ཁོས་དགུང་ཟས་མཆོད་ཟིན་ཡང་ཉལ་དུ་མི་འགྲོ་བར་ཅི་ཞིག་དྲན་པ་ལྟར་ཐབ་ཀའི་
ཡར་རྩ་ནས་ཐབ་ནང་གི་འབར་གྱིན་པའི་མེ་ལ་ཅེར་ནས་བསྡད། ཚེ་སྐྱིད་ཀྱིས་ “ ཨ་
མྱེས་ད་འཕྱི་བོ་རེད། ཁྱོད་ཉལ་རན་སོང”ཞེས་བཤད་དུས། །
ཨ་ཁུ་བཀྲ་ཁོས་ “ ཚེ་སྐྱིད་འདིར་སྡོད་དང་། དེ་རིང་ངེད་གཉིས་ཀྱིས་ཁ་བརྡ་ཞིག་
43



མིག་ཆུ་ཐ་ར་ར།
བཤད་” ཅེས་བརྗོད། ཚེ་སྐྱིད་ཀྱིས་དེ་རིང་ཁོ་ལ་ཅི་བྱུང་བ་ཡིན་ནམ་སྙམ་བཞིན་ཁོའི་
འགྲམ་དུ་བསྡད། ཨ་ཁུ་བཀྲ་ཁོས་མིག་གིས་ཚེ་སྐྱིད་ལ་མ་བལྟས་པར་ “ ཚེ་སྐྱིད་ཁྱོད་ད་
རུང་ལོ་ཆུང་ཆུང་ཡིན་པས་སྐྱ་ཡ་ཞིག་འཚོལ་ཆོག ངས་ཁྱོད་ལ་ལེ་བདའ་བྱེད་མི་སྲིད།
ཁྱོད་ཀྱིས་འདི་ལྟར་མི་ཚེ་ཇི་ལྟར་བསྐྱལ་རྒྱུ”ཞེས་བཤད་བྱུང་བས། ཚེ་སྐྱིད་ཀྱིས་རང་
ཉིད་ལ་ཕ་བཞིན་གཅེས་པའི་ཨ་མྱེས་ཀྱིས་བཤད་པའི་ཤ་ཚ་བའི་གཏམ་དག་གོ་བས་
སེམས་ལ་འགྲེལ་བརྗོད་བྱེད་མི་ཤེས་པའི་ཟུག་གཟེར་འགའ་ལངས། མོས་མགོ་སྨད་དེ་
ཡུན་ཙམ་བསྡད་རྗེས་ ཨ་མྱེས་ད་ང་གོམས་འདུག ངས་དེ་འདྲ་ཞིག་ཀླད་པའི་རྒྱ་ལ་
ཡང་ཤར་མ་མྱོང་”ཅེས་བརྗོད།
ཨ་ཁུ་བཀྲ་ཁོས་ “ཤུ་་་”ཞེས་དབུགས་རིང་ཞིག་བཏང་རྗེས། “ ང་ཡང་ལ་ཁའི་ཉི་མ་
རང་ཡིན་པས་ཁྱོད་གཅིག་བུ་བཞག་ན་ངའི་སེམས་ཀྱང་མི་བདེ། གཙོ་བོ་ཁྱོད་རང་གིས་
བསམ་བློ་ཐོངས་་་”ཞེས་བཤད་དེ་ཉལ་དུ་བུད་སོང་། ཨ་ཁུ་བཀྲ་ཁོའི་སྐད་ཆ་དེས་
མོ་ལ་ཕྱིར་དྲན་གྱི་ན་ཟུག་གང་མང་མྱོང་དུ་བཅུག །
ཚེ་སྐྱིད་ཀྱི་ལང་ཚོ་ཡལ་མེད་པའི་ཁར་ད་རུང་ལོ་ཡང་ཆུང་བས་སྡེ་བའི་ནང་དུ་
མོ་ལ་རེ་བ་རྒྱག་མཁན་དང་ཞུ་བ་བྱེད་མཁན་མང་ཡང་མོས་དེ་དག་གི་རེ་བ་སྐོང་རྒྱུ་
ཕར་ཞོག་ཐ་ན་མིག་གིས་ལྟ་ཙམ་ཡང་མི་བྱེད། མོ་ནི་དངོས་གནས་རྣམ་དག་གི་བརྩེ་
དུང་རང་གི་སྲོག་བཞིན་བརྩི་ཞིང་ངོ་ཚ་ཁྲེལ་ཡོད་ཀྱི་བུད་མེད་དཔེ་མི་སྲིད་པ་ཞིག་
རེད་ཨང་། མོར་དཀའ་ངལ་ཅི་འདྲ་ཞིག་འཕྲད་ཀྱང་ཁྲེལ་མེད་ཀྱི་ལས་གཅིག་ཀྱང་བྱས་
མྱོང་མེད་ལ་བྱེད་རྒྱུའི་བསམ་བློ་ཡང་འཁོར་མྱོང་མེད།
ཉིན་རྗེས་མར་གྲང་རླུང་འུར་འུར་དུ་ལྡང་ཞིང་སྒོ་དང་སྒེའུ་ཁུང་གི་རྡེབ་སྒྲ



མུ་འབྲེལ་བརྩམས་སྒྲུང་།
ལྡིར་ལྡིར་དུ་གྲགས། ཁང་བའི་ཉེ་འགྲམ་གྱི་སྡོང་རྒན་འགའི་ཡལ་ཀ་ཡང་ཐག་སྒྲ་དང་
བཅས་ཆག་སྟེ་ས་ལ་ལྷུང་གྱིན་འདུག་ལ། གདུག་རྩུབ་ཆེ་བའི་གྲང་ངར་བཙན་པོས་རང་
བྱུང་གི་མཛེས་སྡུག་བཅོམ་པ་ནི་འཇིག་རྟེན་གྱི་ཆོས་ཉིད་ཡིན་མོད་ཀྱང་ཚེ་སྐྱིད་ཀྱི་
སེམས་ལ་མི་སྐྱིད་པའི་ཚོར་སྣང་ཞིག་ཀྱང་རང་ཤུགས་ཀྱིས་བསླེབས་བྱུང་། མོས་ཞོགས་
ཟས་གཡོ་སྐོལ་བྱས་རྗེས་ཨ་མྱེས་ཡར་བཞེངས་པར་བསྒུགས་ནས་བསྡད། ལྷགས་རླུང་
གིས་སྒེའུ་ཁུང་ཡང་ཡང་བརྡབས། ནམ་རྒྱུན་ཡིན་ན་ཨ་ཁུ་བཀྲ་ཁོ་ཞོགས་པ་སྐྱ་མདའ་
མ་བཏང་སྔོན་ནས་ཡར་བཞེངས་ཏེ་ཞལ་འདོན་འདོན་པ་དང་མཆོད་པ་བཤམས་པ།
ད་དུང་རྟ་དང་བོང་བུ་སོགས་རི་མགོར་འདེད་པའི་གོམས་གཤིས་ཤིག་ཡོད་མོད།
ནངས་མོ་དེར་ཟ་མ་ཟ་རན་ཡང་ཨ་ཁུ་བཀྲ་ཁོ་མ་ལངས་པས་ཚེ་སྐྱིད་སོམ་ཉི་དང་
བཅས་ཁོང་གི་ཉལ་ཁང་དུ་སོང་དུས་ཁོང་བདེ་ཞིང་སྐྱིད་པའི་ངང་ཉལ་བསྡད་པ་
མཐོང་། མོས་ “ ཨ་མྱེས་་་་ཨ་མྱེས་”ཞེས་ཐེངས་འགར་བོས་ཀྱང་ཨ་ལན་མ་སྤྲད་
པས་མོས་དངངས་འཚབ་ཀྱིས་ཁོང་གི་ཕྱག་ལ་རེག་དུས་ལག་པ་གྲང་མོ་གྲང་རྐྱང་ལ་
གྱུར་འདུག ཀྱི་ཧུད།་་་རང་ཉིད་ལ་ཕ་ལྟར་བྱམས་བརྩེ་རྣལ་མ་སྤྲོད་མཁན་ཁོང་ཡང་
འདི་ལྟར་བདག་དང་བྲལ་ཟིན། ད་ངས་ཅི་བྱེད་དམ། ངས་་་་ཅི་བྱས་ན་ལེགས་སམ་
སྙམ། དངོས་གནས་བཤད་ན་ཁོང་རྒད་པོ་ལས་ངན་ནང་གི་ལས་ཅན་ཞིག་རེད། ཉིན་
གཅིག་ལའང་ཉལ་སར་མ་ལྷུང་བར་ཁུ་སིམ་མེར་འཇིག་རྟེན་དཀར་ངོགས་འདི་དང་
བྲལ་སོང་། འོན་ཀྱང་ཁོང་གི་བུ་སྔོན་ལ་གྲོངས་པ་ནི་ཁོང་ལ་མཚོན་ན་ཆེས་ཆེ་བའི་སྡུག་
བསྔལ་ཞིག་ལས་མ་འདས་མེད་ཅིང་གང་ལྟར་ཁོང་ཡང་ཕྱིར་འོང་མེད་པའི་ཕྱི་མའི་
འཇིག་རྟེན་དེར་བཞུད་དགོས་བྱུང་སྟབས་ཚེ་སྐྱིད་ལ་སྔོན་ལས་ལྷག་པའི་སྡུག་བསྔལ་



མིག་ཆུ་ཐ་ར་ར།
དང་མིག་ཆུ་ཤིན་ཏུ་མོད། མོས་སྡུག་བསྔལ་ཡོད་ཚད་ཁོག་ཏུ་བཅུག་ཏེ་བཟོད་བསྲན་
བྱེད་པ་ལས་མི་ཚོགས་ཀྱི་འགྲམ་ནས་སྐད་བརྒྱབས་ཏེ་ངུ་བ་སོགས་མ་བྱས། གཉེན་མི་
དང་ཚོ་བ་གཅིག་པའི་མི་རྣམས་ཀྱིས་རོགས་བྱས་ཏེ་སེམས་སྡུག་གི་ཀློང་ནས་འདས་
མཆོད་བསྒྲུབས།
རླུང་རྟ་ཆག་ན་མི་ཡོང་དགུ་ཡོང་རེད་ཟེར་བ་ངོ་མ་རེད། ཨ་ཁུ་བཀྲ་ཁོ་གྲོངས་
རྗེས་ཚེ་སྐྱིད་གཅིག་བུ་ནང་དུ་ལྷག་ཅིང་། རྨི་ལམ་ཡང་ངན་པ་རྐྱང་རྐྱང་རྨིས་པས་མོ་
གཅིག་བུ་ནང་དུ་ཞེད་སྣང་གིས་འདུག་ཐབས་བྲལ་བའི་གནས་སུ་གྱུར། གཞན་ཡང་།
མོ་ཚང་གི་རྟ་བོང་ར་ལུག་དག་ཀྱང་གཅིག་འཕྲོ་གཉིས་འཕྲོར་ཤི། གོད་ཁ་དེ་འདྲ་ཞིག་
ཁོང་ཚོ་སྡེ་བའི་ནང་གི་ཁྱིམ་ཚང་གཅིག་ལའང་བྱུང་མྱོང་མེད་ཅེས་ཚང་མའི་གླེང་
གཞིར་གྱུར། ལ་ལས་དེ་སྔོན་ཨ་ཁུ་ལྷ་སྐྱབས་ཚང་གིས་དམོད་པའི་འབྲས་བུ་འཁོར་བ་
རེད་ཟེར། ཡང་འགའ་ཤས་ཀྱིས་འདྲེ་གདོན་གང་རུང་ཞིག་གི་གནོད་པ་ཡིན་པར་
བརྗོད། གང་ལྟར་དེ་ནས་བཟུང་ཚེ་སྐྱིད་གཅིག་བུ་ནང་དུ་འདུག་མ་ཐུབ། རྒས་ཤིང་
འཁོགས་པའི་ཕ་མ་གཉིས་མཚམས་རེར་འོངས་ནས་མོར་འདུག་རོགས་རེ་བྱེད་པ་དང་།
ཡང་ལན་རེར་ཁྱིམ་མཚེས་ཀྱི་བྱིས་པ་དག་འདུག་རོགས་ལ་སྐད་གཏོང་གི་ཡོད།
དེ་ཡང་མཁའ་དབྱིངས་སུ་རྒྱུ་སྐར་གྱི་རྒྱལ་བོས་གཙོ་བྱས་པའི་སྐར་ཚོགས་ཁྲི་
འབུམ་མཁའ་དབྱིངས་སུ་ཤར་ཞིང་བསིལ་རླུང་དལ་གྱིས་ལྡང་བའི་སྟོན་མཇུག་གི་
མཚན་མོ་ཞིག་ལ་ཚེ་སྐྱིད་གཉིད་ཀྱི་བདེ་བ་དང་བྲལ་ཞིང་དྲན་གདུང་གི་ཁྲོད་ཀྱི་དོན་
འགྲུབ་དང་། བྱིས་པ་གཉིས། དྲིན་ཆེན་གྱི་ཨ་ནེ་དང་ཨ་མྱེས་སོགས་རེ་རེ་བཞིན་ཡིད་
ཀྱི་མེ་ལོང་ངོར་ཁྲ་ལམ་མེར་ཤར་ཞིང་། མོའི་མིག་ལས་མིག་ཆུ་དབང་མེད་དུ་བཞུར།



མུ་འབྲེལ་བརྩམས་སྒྲུང་།
དེ་ལྟར་དུས་ཚོད་ཅི་ཙམ་སོང་བ་མ་ཤེས་པའི་མཚམས་ལ་བཀྲ་འབུམ་རྐང་འཇབ་ལག་
འཇབ་ངང་ནང་སྒོ་ཕྱེ་སྟེ་བསླེབས་ཀྱང་མོས་ད་དུང་མ་ཚོར། “ ཨ་རོགས་མཛེས་མ། ཨ་
མཛེས་མ་དོ་དགོང་ང་ལ་ཡ་ཞིག་བྱེད་རོགས་”ཅེས་པའི་སྒྲས་ཚེ་སྐྱིད་ཕྱིར་དྲན་ལས་
དཀྲོགས་པ་དང་། མོས་ལམ་སང་སྔས་འགྲམ་དུ་བཞག་པའི་དབྱུག་པ་བླངས་ཏེ་མུན་
ནག་ནང་དུ་སྒྲ་གྲགས་པའི་ཕྱོགས་སུ་རྒྱུགས། མོས་ལག་ནང་གི་དབྱུག་པ་གཡུག་གཡུག་
འགའ་བྱས་པར་ཐག་སྒྲ་ཞིག་དང་ལྷན་དུ་ “ ཨ་ཡོ་་་་ཨ་ཡོ་”ཞེས་པའི་སྒྲ་ཞིག་ཀྱང་
གྲགས། མོས་མྱུར་དུ་གློག་སྦར་དུས་བཀྲ་འབུམ་གྱིས་ལག་པས་མིག་བསྐྱོར་ནས་བསྡད་
འདུག།
ཁོས་ “ འདྲེ་མོ་ཡུགས་ས་མ་ཁྱོས་ང་གསོད་འདོད་དམ་”ཞེས་བཤད་ཞོར་ངར་གྱིས་
མོའི་ཕྱོགས་སུ་ཤོར་ཡོང་། ཚེ་སྐྱིད་ཀྱིས་ཀ་བའི་ངོས་སུ་བཀལ་བའི་གྲི་བླངས་ནས་རང་
ཉིད་ཀྱི་སྐེ་ལ་ཚད་དེ་ “ ཁྱོད་མི་འགྲོ་ན་ང་ད་ཁྱོད་ཀྱི་མདུན་ནས་ཤི་རྒྱུ་ཡིན་”ཞེས་ངར་
ཏེ་བཤད་པར། བཀྲ་འབུམ་གྱིས་ཚེ་སྐྱིད་ཀྱི་མིག་ཀོང་དུ་མེ་བཞིན་འབར་གྱིན་པའི་ཁོང་
ཁྲོའི་མིག་ཆུ་དང་མོའི་ལག་གི་གྲི་དག་མཐོང་དུས་ཞི་མིས་བཟུང་བའི་ཙི་ཙི་བཞིན་
དཔའ་ཡོངས་སུ་ཞུམ་པར་གྱུར། །
“ ཁྱོད་ཀྱིས་གྲི་མར་ཞོག་དང་། གྲི་མར་ཞོག ང་་་་་་ད་འགྲོ། ང་ད་འགྲོ”ཞེས་བཤད་
དེ་ཕྱི་ལྟ་ཡང་ཡང་བྱེད་ཞོར་མོ་དང་བྲལ་སོང་། ཚེ་སྐྱིད་ཅི་ཡང་སྟོང་བའི་ཁེར་འགྲོ་མ་
ཞིག་ཏུ་གྱུར་བ་ནས་བཟུང་སྡེ་བའི་ནང་གི་རང་དང་ལོ་མཉམ་གྱི་ཕོ་གསར་འགས་
བརྙས་བཅོས་བྱེད་མགོ་བཙུགས། ཐ་ན་དུང་སོ་འཐོར་ཟིན་པའི་རྒད་པོ་དེ་ཚོས་ཀྱང་
མིག་ཞགས་འཕེན་དུས་མོ་ཁོང་ཚོར་ཁ་སྤོ་ཁ་ནས་ལངས་ཤིང་ཞེ་སྤོ་གཏིང་ནས་ལངས་



མིག་ཆུ་ཐ་ར་ར།
མྱོང་། དེའི་དུས་མོ་ལ་ཡོད་པ་ནི་སྐྱོ་གདུང་གི་མིག་ཆུ་དང་མོ་ལ་སེམས་གསོ་གནང་
མཁན་ཡང་དྭངས་གཙང་གི་མིག་ཆུ་ཁོ་ནའོ།། དེ་ནས་བཟུང་མོའི་འགྲོ་རོགས་དང་
འདུག་རོགས་ཀྱང་གྲིབ་མ་ནག་རིལ་ལས་མ་འདས། འོན་ཀྱང་མོས་ཡིད་ཆེས་དང་དད་
པ་བྱེད་ས་སྐྱབས་གནས་དཀོན་མཆོག་གསུམ་ཡིན། སྐབས་དེར་ཁོ་ཚང་གི་རྩ་བའི་བླ་མ་
མར་ཕེབས་སོང་། ཚེ་སྐྱིད་ཀྱང་རང་ཡུལ་ལ་སོང་སྟེ་ཁྱིམ་གྱི་གོད་ཆག་དག་ཕུ་བོ་བརྒྱུད་
དེ་ཨ་ལགས་ཚང་ལ་ཞུ་བའི་རེ་སྐུལ་བྱས། ཨ་ལགས་ཚང་ཁོ་ཚང་གི་རྩ་བའི་བླ་མ་ཡིན་
ཕྱིར་ཁོང་གི་བཀའ་གསུང་ཅི་སྒྲུབ་བྱེད་ངེས། འོན་ཀྱང་ཁོང་གིས་ཐེངས་འདིར་ཁོམ་
ལོང་མེད་ཚུལ་བརྗོད། ཁོང་རྫོང་ཐོག་ཏུ་ཉིན་འགར་བཞུགས་རྒྱུ་ཡིན་པས་ཚེ་སྐྱིད་དེར་
ཤོག་ཟེར་ནས་བོས་པ་དང་། ད་དུང་ཁོང་འགྲོ་དུས་ཁོང་གི་ཕྱག་ཕྲེང་ཚེ་སྐྱིད་ལ་གནང་།
ཨ་ལགས་ཚང་གི་ཕྱག་ཕྲེང་དེ་བཟུང་ནས་མ་ཎི་དང་སྒྲོལ་མ་བཟློས་ན་མོའི་སེམས་ལ་
སྔོན་བྱུང་མ་མྱོང་བའི་བདེ་སྣང་ཞིག་སྟེར་བ་ལྟ་བུའི་སྣང་བ་བྱུང་བས་རང་ཉིད་གཅིག་
བུ་ནང་དུ་བསྡད་ཀྱང་ཞེད་སྣང་ཡང་མེད་པར་གྱུར། ཡིན་ཡང་། འདོད་ཆགས་མེ་ལྟར་
འབར་བའི་སྤྱང་ལྟོགས་སྨྱོན་པ་ལྟ་བུའི་ཕོ་གསར་དག་གིས་མོའི་ལྷིང་འཇགས་ཡང་
ཡང་དཀྲོགས་ཀྱང་མོས་གཅིག་ལ་ཡང་ཁས་ལེན་བྱས་མ་མྱོང་། ངོ་མར་བཤད་ན་མོ་ནི་
ལོ་སུམ་ཅུ་ལ་སོན་མ་ཐག་པའི་མོ་གསར་ཞིག་ཡིན་ཕྱིར་བཟའ་ཚང་ཆེས་མཁོ་བའི་དུས་
ཤིག་རེད། འོན་ཀྱང་། དོན་འགྲུབ་དང་ཁོང་གི་བྱེད་སྟངས་སོགས་དྲན་དུས་སུ་མོས་མི་
གཅིག་གི་གདོང་ལ་བལྟ་མི་འདོད་ལ་བལྟས་མྱོང་ཡང་ག་ལ་ཡོད། དེར་མ་ཟད་མི་ཚེའི་
ནང་རང་ཉིད་ཀྱི་ཡོད་ཚད་འབུལ་ས་དོན་འགྲུབ་ཡིན་ལ་འཛམ་བུ་གླིང་དུ་ཁོང་གི་ཚབ་
བྱེད་ཐུབ་མཁན་ཞིག་མེད་པ་རྟོགས། སྡེ་བའི་བཞི་མདོ་རུ་ཇུས་གཏོགས་ཚོགས་པའི་



མུ་འབྲེལ་བརྩམས་སྒྲུང་།
ཕོ་གསར་ཟླ་བ་དང་གདུགས་དཀར་སོགས་འཛོམས་ཏེ་ལབ་གླེང་རེ་བྱས་ཏེ་ཧབ་ཆ་རེ་
བརྒྱབས་ནས་བསྡད་འདུག ཁོང་ཚོས་སྡེ་བའི་ནང་གི་བུ་མོ་དང་མནའ་མ་རེ་རེ་བཞིན་
གླེང་སྟེ་ཚེ་སྐྱིད་ཀྱི་མཚམས་ལ་བསླེབས། ཟླ་བས་ “ ཚེ་སྐྱིད་དངོས་ནས་བུད་མེད་ཁྲེལ་
ཡོད་དང་ཡ་རབས་ཤིག་རེད”ཅེས་བརྗོད་པར།
གདུགས་དཀར་གྱིས་ “ རེད་ཡ། མོ་བུད་མེད་བརྟན་པོ་དང་རང་ཚུགས་ཅན་ཞིག་རེད།
སྙིང་རེ་རྗེ། མོའི་ལས་གཙོག་པ་ལ་ཞེས་” ཞེས་སྙིང་རྗེའི་ཉམས་དང་བཅས་སྨྲས་མ་ཐག
བཀྲ་འབུམ་གྱིས་“ཡུགས་ས་མ། ཀླད་མཁྲེགས་མ་དེས་ཅུང་ཙམ་མིན་ན་ངས་མིག་ཞར་
དུ་བཅུག་སོང་། ཁྱོད་ཚོར་དེ་འདྲའི་བྱམས་སེམས་ཡོད་ན་མོ་མནའ་མར་ལོངས་”ཞེས་
མ་རུང་བའི་ཉམས་ཀྱིས་བཤད་པ་དང་ཉེ་འགྲམ་གྱི་གསར་རྒོད་ཚོས་ཁོར་རྒོད་ལན་མི་
སློག་པར་མཉམ་དུ་ཧབ་ཆ་བརྒྱབས།
ཁང་བ་གདོན་པ།
དཔྱིད་རླུང་བསིལ་བུར་ལྡང་བའི་ནངས་མོ་ཞིག་ལ་ཚེ་སྐྱིད་ཀྱིས་བོད་ལྭ་ཁ་
ཚང་ཞིག་གྱོན་ཏེ་རྫོང་ཐོག་ཏུ་ཨ་ལགས་ཚང་ལ་མཇལ་དུ་ཕྱིན། ཨ་ལགས་ཀྱི་ནང་དུ་
. ཁོང་གི་ཞབས་ཞུ་བ་དང་ཁོང་གཉིས་ལས་གཞན་མཇལ་བ་གཅིག་ཀྱང་མེད་པས།
མོས་ཨ་ལགས་ལ་ཕྱག་གསུམ་འཚལ་རྗེས་གདན་ཐོག་ཏུ་བསྡད། ཨ་ལགས་
ཀྱིས་ “ ཡ་ཁྱོད་ཡོང་བ་བཟང་། སྔོན་ལ་ཇ་གང་འཐུང་” ཞེས་གསུངས། ཚེ་སྐྱིད་ཀྱིས་
ཨ་ལགས་ལ་སྐུ་ཁམས་བདེ་མིན་གྱི་འཚམས་འདྲི་ཙམ་ཡང་མི་བྱེད་པར་ཉེས་ཅན་
49



མིག་ཆུ་ཐ་ར་ར།
བཞིན་མགོ་བོ་སྨད་དེ་བསྡད། མོའི་མིག་གཉིས་ལས་སྐྱོ་གདུང་གི་མིག་ཆུ་འགོག་མེད་དུ་
བཞུར་ནས་འདུག་པ་མཐོང་ནས་ཨ་ལགས་ལགས་ཀྱིས་མོའི་སེམས་ཁམས་རྟོགས་པ་
བཞིན་མོར་སྐྱེས་པའི་མཐའ་མ་འཆི་བ་དང་འཛོམས་པའི་མཐའ་མ་བྲལ་བ། སྐྱེ་བ་ལ་
སྔ་གཞུག་ཡོད་ཀྱང་འཆི་བ་ལ་མགོ་རྔ་མེད་པ་ནི་འཇིག་རྟེན་གྱི་ཆོས་ཉིད་ཡིན་ལ་སུས་
ཀྱང་བཟློག་མི་ཐུབ་པའི་རང་བཞིན་སོགས་གསུངས། ཨ་ལགས་ཀྱིས་ཚེ་སྐྱིད་ལ་གཅིག་
བལྟས་ཏེ་ “ ནམ་ཞིག་ངའི་འཆི་བདག་གི་བདུད་རྒན་བསླེབས་ཚེ་ང་ཡང་ས་འོག་ཏུ་
འཛུལ་ས་མེད་ལ་ནམ་མཁའ་ལའང་འཕུར་དབང་ཡང་མེད་པར་མི་འདོད་བཞིན་དུ་
ཡོད་ཚད་བསྐྱུར་ནས་འགྲོ་དགོས། དེ་བཞིན་དུ་འབྱུང་བ་བཞི་ལ་དབང་བསྒྱུར་ཐུབ་
མཁན་གྱི་སྐྱེས་བུ་ཆེན་པོ་རྗེ་བཙུན་མི་ལ་རས་པ་ལ་སོགས་ཀྱང་གཡོལ་མ་ཐུབ་ན་སྐྱེས་
བུ་ཕལ་བ་ལྟ་ཅི་སྨོས་” ཞེས་གསུངས་པར། མོས་དེ་དག་བདེན་པ་རེད་སྙམ་ཞིང་། ཁོང་
ཚང་ལ་དད་བརྩི་ཡང་སྔོན་ལས་ཆེ་རུ་སོང་། མོའི་སྡུག་བསྔལ་གྱི་སྨུག་པ་ཡང་རིམ་
གྱིས་དྭངས་ཞིང་སེམས་ཀྱི་ཞིང་ས་རུ་རེ་བའི་ལྗང་སྨྱུག་ཅིག་ཀྱང་འབུས་མགོ་བརྩམས་
སོང་། ཨ་ལགས་ཀྱིས་ “ ཡ་ད་སྐྱོན་མེད་པར་སྨོན། དཀོན་མཆོག་མཁྱེན”ཞེས་
བཤད་ཞོར་དུ་ཕྱག་ཕྲེང་ནག་པོ་དེ་ཕྱག་ནས་ཡར་གཡུག་མར་གཡུག་ཐེངས་འགར་
བྱས་རྗེས་མིག་གཉིས་བཙུམས་པ་དང་ལག་གཉིས་ཐལ་མོར་སྦྱར་ཏེ་ཡུད་ཙམ་ལ་
བཞུགས། །
“ དཀོན་མཆོག་མཁྱེན། མ་བཟང་ཐལ་་་་་”
ཚེ་སྐྱིད་ཀྱིས་ “ ཨ་ལགས་ཅི་བྱུང་སོང་” ཟེར།
“ མོ་སྡུག་ཤོས་དེ་བབས་འདུག་”ཅེས་གསུངས།



མུ་འབྲེལ་བརྩམས་སྒྲུང་།
“ དེས་ན་ཅི་ཞིག་བྱེད་དགོས་སམ། ཅི་བྱས་ན་བཟང་ངམ། ”
“ སྐྱོན་ཆེན་པོ་མི་འདུག དེ་ལ་བཟློག་ཐབས་ཡོད་པ་རེད།”
ཚེ་སྐྱིད་ཀྱིས་ “ ཅི་བྱས་སོང་། ཅི་འདྲ་རེད།”ཅེས་ནན་འདྲི་བྱས།
ཁོང་གིས་ “ སྐྱོན་ཆེན་པོ་མི་འདུག ཁྱོད་དང་ཁྱོད་ཀྱི་བྱིས་པ་གཉིས་ལ་སྐྱོན་མེད་པ་
དཀོན་མཆོག་གི་བཀའ་དྲིན་ཁོ་ན་རེད། ” ཅེས་བརྗོད་རྗེས་ཡང་བསྐྱར་ལག་གཉིས་
ཐལ་མོར་སྦྱར་ཏེ་མུ་མཐུད་དུ་ “ ཁྱོད་་་་༌ཁྱོད་ཚང་གི་ཁང་བ་གདོན་འདུག”
“ ཨ་་་ ཁང་བ་ཡང་གདོན་རྒྱུ་ཡོད་དམ། ”
“ ཡོད་དང་ཡོད། ཁྱོད་ཚང་གི་ཁང་བའི་ཀ་བ་གཉིས་དགོན་པའི་ཤིང་རེད།”
“ དེ་ན་ཁང་བའི་ནང་བསྡད་ན་སྲོག་ལ་ཉེན་ཁ་ཡོད་དམ། ”
“ཉེན་ཁ་ཧ་ཅང་ཆེ། དེ་བས་ཁང་བ་སྟོང་བར་བཞག་ན་ཡག་པོ་འདུག་”ཅེས་གསུངས།
ཚེ་སྐྱིད་ཀྱིས་ “ རྗེ་བཙུན་སྒྲོལ་མི་མཁྱེན། ལས་ངན་པ་འདི་ངས་སྐྱེ་བ་གང་དུ་བསགས་
པ་ཡིན་ནམ།”
ཨ་ལགས་ཀྱིས་ “ སྡུག་པོ་ཚང་མ་ད་མྱངས་ཚར་བས་རྗེས་མ་དཀའ་ངལ་འཕྲད་ནི་མ་
རེད། ”ཅེས་སེམས་གསོའི་ཚུལ་དུ་གསུངས། །
ངོ་མ་བཤད་ན་མོའི་ཁང་བའི་ནང་བློས་མི་ཐོངས་པའི་ཅ་དངོས་གང་ཡང་མེད། རྒྱལ་
ཁབ་ཀྱི་དངུལ་སྐྱོབ་གླ་ཆ་དེ་ཡང་ལོ་བཞི་ཡི་གོང་ནས་མ་སྤྱད་པས་མོར་དངུལ་གྱི་
དཀའ་ངལ་འཕྲད་ཐེངས་རེར་ཅ་དངོས་དག་བཙོངས་ནས་འཕྲལ་གྱི་དཀའ་ངལ་སེལ་
ཐབས་བྱས་པས་དེང་སང་ཅ་དངོས་རིན་གོང་ཅན་ཞིག་ཕལ་ཆེར་ལྷག་མེད།འོན་ཀྱང་
ཁང་བ་དེ་ནི་མོ་དང་དོན་འགྲུབ་གཉིས་ཀྱི་རང་དབང་གི་སྙིང་གཏམ་གླེང་ས་དང་བརྩེ་



མིག་ཆུ་ཐ་ར་ར།
དུང་གི་མེ་ཏོག་བཞད་ས་ཡིན་པའི་ཆ་ནས་མོ་ལ་འཁྲེང་སེམས་དང་ཞེན་ཆགས་ཤིན་ཏུ་
ལྕི་བས་ཁང་བ་དེ་དང་འབྲལ་འདོད་ཀྱི་འདུན་པ་ཞིག་གང་ནས་ཡོང་། ཁང་སྟོང་ལ་དེ་
བས་ཀྱང་འཇོག་འདོད་མེད།
ཉིན་འགའི་རྗེས་སུ་ཨ་ལགས་ཀྱི་ཞབས་ཞུ་བ་ལས་དོན་ཞིག་གི་ཕྱིར་དུ་ས་ཆ་
གཞན་ཞིག་ལ་བྱ་བ་བསྒྲུབ་པར་བུད་སོང་བས་མོའི་ཕ་མ་ཨ་ཁུ་རྡོ་རྗེ་དང་ཨ་ཡེ་སྒྲོལ་
མ་གཉིས་ཀྱིས་ཚེ་སྐྱིད་ཨ་ལགས་རིན་པོ་ཆེའི་འགྲམ་དུ་བསྡད་ནས་ཞབས་ཞུ་སྒྲུབ་ཏུ་
བཅུག མོས་ཀྱང་སྐལ་བཟང་དེ་འདྲ་ཐོབ་པ་བསོད་ནམས་རེད་སྙམ་ནས་དགའ་སྤྲོའི་
ངང་གང་ཐུབ་ཀྱིས་ཞལ་ལག་བཟོ་བ་དང་ན་བཟའ་བཀྲུ་བ་སོགས་ཞབས་ཞུ་གང་
ལེགས་བསྒྲུབས། ཨ་ལགས་ཀྱིས་ཀྱང་མོ་ལ་ཧ་ཅང་འཆམ་པོ་བྱེད་ཅིང་། མཚམས་རེར་
ཚད་ལས་བརྒལ་བའི་འཆམ་པོ་བྱས་ཀྱང་མོར་དོགས་སྣང་ཕྲན་བུ་ཙམ་ཡང་སྐྱེས་མ་
མྱོང་། ཁོང་གི་སྲས་དང་སྲས་མོ་ཚོ་ཡང་ཚེ་སྐྱིད་དང་ལོ་མཉམ་ཡིན་པས། མོས་ཁོང་ལ་
ཕ་ལྟ་བུའི་འདུ་ཤེས་བཟུང་། ཁོང་དང་མཉམ་དུ་བསྡད་པས་རང་བཞིན་གྱིས་དད་གུས་
རྣལ་མ་ཞིག་ཀྱང་སྐྱེས། དགོང་ཟས་ཟོས་ཚར་བའི་མཚན་མོ་ཞིག་ལ་ཨ་ལགས་ཀྱིས།
“ ཚེ་སྐྱིད་་་་ང་ལ་ཆང་ཁྱེར་ཤོག་” ཅེས་གསུངས། ཁོང་གིས་མིག་གཉིས་འབྱེད་འཛུམ་
གྱིས་ཆང་ཕོར་བའི་ནང་དུ་ཡང་མ་བླུགས་པར་དམ་བི་ལག་ཏུ་བཟུང་སྟེ་ཆུ་འཐུང་བ་
ལྟར་རྔམ་འཐུང་ཐེངས་གཅིག་བྱས་རྗེས་ཕོར་བ་ཞིག་གི་ནང་བླུགས་ཏེ་ཚེ་སྐྱིད་ལ་
“ ཐུངས། ཉུང་ཉུང་ཞིག་ཐུངས་དང་། ཆང་འཐུང་ན་སྡུག་བསྔལ་སངས་་་སྡུག་བསྔལ་
སངས་ངེས་” ཞེས་ཨུ་ཚུགས་བྱེད་པ་ནི་ཆང་ཁང་དུ་རྐྱལ་སྟོང་ཚོའི་བྱེད་ཚུལ་དང་ཀུན་
ནས་མཚུངས། དེ་ལྟར་ཨུ་ཚུགས་ཐེངས་འགར་བྱས་པས། ཚེ་སྐྱིད་ལ་འཐུང་འདོད་མེད་



མུ་འབྲེལ་བརྩམས་སྒྲུང་།
ཀྱང་སྡིག་པ་བསགས་ཀྱི་རེད་བསམས་ཏེ་ཅུང་ཙམ་འཐུང་བ་དེས་མོ་བཟི་རུ་བཅུག རྩ་
བ་ནས་བཟི་རུ་བཅུག མོ་རྦད་དེ་བཟི་སོང་། བཟི་སོང་བས་ཚེ་སྐྱིད་ཀྱིས་ཅི་ཡང་མ་ཚོར།
བཟི་ཁ་དེས་མོའི་མི་ཚེ་ལ་འགྱུར་ལྡོག་ཆེན་པོ་བྱུང་དུ་བཅུག་པ་ཚེ་སྐྱིད་མ་
གཏོགས་སུས་ཀྱང་མི་ཤེས། ཆང་གིས་ཡོད་ཚད་བརླག་འགྲོ་ཟེར་བ་ཅི་མ་བདེན།
མོ་ཞོགས་པ་གཉིད་ལས་སད་དུས་ཨ་ལགས་ཀྱི་རུམ་ན་ཉལ་ཡོད་པ་རྟོགས།
མོས་ལག་པ་གཉིས་ཀས་ད་དུང་རིན་པོ་ཆེའི་སྐེ་ལ་འཐམས་འདུག་ལ་ལྭ་བ་ཆ་ཚང་
ཕུད་ཡོད་པ་ཤེས་དུས་ཚེ་སྐྱིད་རེ་ཞིག་འགུལ་ཙམ་ཡང་བྱེད་མ་ཕོད་ལ་དབུགས་ཀྱང་
གཏོང་དཀའ་བར་གྱུར། མོས་འདི་རྨི་ལམ་ཡིན་ནམ་མངོན་སུམ་རེད་སྙམ་བཞིན་ཡུད་
ཙམ་ལ་མིག་མ་ཕྱེ་བར་བསྡད། ཨ་ལགས་གཉིད་སྟུག་པོའི་ཁྲོད་ཡུར་འདུག་ལ་ཁོས་
“ ཧངས་་ཧངས་་་”ཞེས་པའི་སྒྲས་མོ་ལ་མངོན་སུམ་ཡིན་པ་ར་སྤྲོད་བྱེད་ཀྱིན་པ་དང་
ཀུན་ནས་མཚུངས། མོས་ཕྱིར་དྲན་ཁྲོད་འདི་ལྟར་མདང་དགོང་རིན་པོ་ཆེས་ཆང་
བཞེས་པ་མང་དྲགས་ཏེ་འདས་གྲོངས་སུ་ཕྱིན་པའི་རིག་མ་ཟླ་བ་སྒྲོལ་མ་དྲན་པ་དང་
ང་ཁོ་མོར་འཁྲུལ་སྟེ་བྱ་བ་འདི་བྱུང་བ་རེད་སྙམ་ནས་ག་ལེར་ཡར་ལངས་ཏེ་སྔར་
བཞིན་ཞལ་ལག་གཡོ་བསྐོལ་བྱས། རིན་པོ་ཆེ་ལ་ཡང་རྣམ་འགྱུར་ངན་པ་མ་བསྟན་པར་
གང་ཐུབ་ཀྱིས་བཟོད་བསྲན་བྱས། མོའི་སེམས་ཀྱི་ཞིང་ས་རུ་ཡང་བསྐྱར་སྐྱོ་སྣང་གི་
ས་བོན་ཞིག་བཏིབས་པས་གདུང་བ་བརྗོད་ལས་འདས་ཀྱང་སུ་ལའང་བཤད་ས་མེད།
ཡིན་ཡང་མོས་ཨ་ལགས་ལ་འཁོན་འཛིན་ཡང་གཏན་ནས་མ་བཅངས། ར་བཟི་བས་དེ་
འདྲ་བྱུང་བ་རེད་མ་གཏོགས་བསམ་བཞིན་དུ་ཆེས་ཐ་ཤལ་གྱི་བྱ་བ་དེ་འདྲ་བྱེད་མི་
དཔེ་སྙམ། ཁོང་གིས་ཀྱང་་སྔར་བཞིན་འཆམ་པོ་དང་བྱམས་སྐྱོང་གནང་ཡང་ཁོ་གཉིས་



མིག་ཆུ་ཐ་ར་ར།
བར་ལ་སུས་ཀྱང་རྟོགས་དཀའ་བའི་གནས་ཚུལ་དེ་བྱུང་ཟིན་པས་མོའི་བློ་གཏན་ནས་
མ་བདེ། ཨ་ལགས་ཚང་གིས་གསང་བའི་སྒོ་ནས་ཚེ་སྐྱིད་ཀྱི་ཕ་མ་གཉིས་ལ་མོ་ཁོང་གི་
རིག་མར་སྟེར་དགོས་པའི་རེ་བ་ཞུ་ཞོར་ཚེ་སྐྱིད་ནི་ལས་དབང་གིས་བསྐོས་པའི་རིག་མ་
དངོས་དེ་ཡིན་ཚུལ་གསུངས། །
ཨ་ཡེ་སྒྲོལ་མས་ “ བུ་མོ་ཁྱོད་དངོས་ནས་ལས་ངན་ནང་གི་ལས་ཅན་ཞིག་རེད། ཨ་
ལགས་ཀྱིས་ཁྱོད་ཁོང་གི་རིག་མ་ལ་དགོས་ཟེར་གྱིན་འདུག་”ཅེས་བཤད་པར།
ཚེ་སྐྱིད་ཀྱིས་ “ ཨ་མ་དེ་ནི་ཡོང་མི་སྲིད་པ་ཞིག་རེད།”
“ འཛམ་བུ་གླིང་དུ་ཡོང་མི་སྲིད་པའི་དོན་ཞིག་གང་ན་ཡོད།
“ གང་ལྟར་ང་མི་འགྲོ། ང་ལ་སོང་མ་ཟེར་རོགས།”
“ མ་བུ་མོས་སྐྱིད་མི་ཁུག་ཟེར་བ་ཅིས་མ་བདེན། དེས་ན་ཁྱོད་གང་ལ་འགྲོ་རྒྱུ། འདུག་
སའི་ཁང་བ་ཞིག་ཀྱང་མེད།”
“ ང་ལ་གང་ཡང་མེད་ཀྱང་། ང་ལ་འདི་ལྟར་བརྙས་བཅོས་མ་བྱེད་རོགས།
ཨ་ཡེ་སྒྲོལ་མས་ངུ་སྐད་ཀྱི་ཀློང་ནས་ “བུ་མོ་ཁྱོད་ད་རུང་ལོ་ཆུང་བས་བཟའ་ཚང་ཞིག་
དགོས་ནི་རེད།”
“ ཨ་མ། ང་ལ་དེའི་འདོད་པ་མེད།”
“ ཁྱོད་ལ་ཁག་མེད། ཡིན་ཡང་། ཁྱོད་ཀྱིས་བསམ་བློ་ཞིབ་མོ་ཞིག་ཐོངས་དང་། རྗེས་
ཕྱོགས་ཁྱོད་ཀྱིས་མི་ཚེ་ཅི་ལྟར་བསྐྱལ་རྒྱུ་ཡིན།”
“ ངས་ཀྱང་མི་ཤེས། ང་ལ་འཆར་གཞི་གང་ཡང་མེད། ”
“ ངེད་རྒན་རྒོན་གཉིས་ཀྱང་ལ་ཁའི་ཉི་མ་ལྟ་བུ་ཡིན་པས་ཁྱོད་ལ་ཕན་ཅི་ཡང་ཐོགས་



མུ་འབྲེལ་བརྩམས་སྒྲུང་།
ཐུབ་ནི་མ་རེད།”
“ ཨ་མ་་་་ཁྱོད་ཀྱིས་དེའི་རིགས་མ་བཤད་ན་མི་ཆོག་གམ། ”
“ ཁྱོད་ཨ་ལགས་ཚང་གི་རིག་མ་ཉན་སོང་ན་རྗེས་ཕྱོགས་ས་ལས་དང་རྡོ་ལས་བྱེད་མི་
དགོས་ལ། ངེད་གཉིས་ཀྱང་སེམས་བདེ་འགྲོ་”ཅེས་སྨྲས་པར། །
“ ཨ་མ་ངས་ད་དུང་དོན་འགྲུབ་བརྗེད་ཐུབ་ཀྱི་མི་འདུག ཕལ་ཆེར་ཁོང་མི་ཚེ་གང་
བོར་བརྗེད་ཐུབ་ཀྱི་མ་རེད། ”
“ བདེ་བ་ཅན་ནས་སྐྱེས་རྒྱུ་དེ་མི་བཟང་ཞིག་ཡིན་ཡ། དེ་ཚང་མ་རྫོགས་ཟིན་པའི་བྱ་བ་
རེད། བརྒྱ་བཤད་སྟོང་བཤད་ཀྱང་ཕྱིར་ཡོང་རྒྱུ་ཡོད་ནི་མ་རེད།”
“ ཨ་མ། ངས་རྗེས་མ་བུ་དང་བུ་མོ་གཉིས་ལ་གདོང་ཇི་ལྟར་སྟོན་དགོས་” ཞེས་དྲིས་
པར།
ཨ་ཡེ་སྒྲོལ་མས་མིག་ཆུ་ཐར་ཐོར་དུ་གཏོང་ཞོར་ “ ཁྱོད་ལའང་ཁག་མེད་པ་ཨ་མས་
ཤེས་ཀྱི་ཡོད། ཡིན་ཡང་བོད་ཀྱི་ཁ་དཔེ་ལ་རྟ་ཤོར་ན་འཛིན་ཐབས་ཡོད་ཀྱང་། ཚིག་
ཤོར་ན་འཛིན་ཐབས་མེད་ཟེར་བ་བཞིན་ངེད་རྒན་རྒོན་གཉིས་ཀྱིས་རིན་པོ་ཆེའི་ངོ་མ་
ཆོད་པར་ཁོང་གི་མདུན་ནས་ཚིག་ཤོར་སོང་བར་མ་ཟད། ཁོང་ཉིད་འུ་ཚང་ལ་ཧ་ཅང་
དྲིན་ཆེན་ཡིན་པས་ཅིས་ཀྱང་ཁས་ལེན་བྱེད་དགོས།”
ཚེ་སྐྱིད་སྨྲ་བ་གང་ཡང་མེད་པར་བསྡད་སོང་།
“ ཁྱོད་རང་ད་དུང་ལོ་ཆུང་ཆུང་ཡིན་པས་བཟའ་ཚང་ཞིག་མེད་ན་ག་ལ་འགྲིག དེ་
མིན་ན་ངེད་རྒན་རྒོན་གཉིས་མིག་བཙུམས་ཀྱང་སེམས་བདེ་ལ་འབབ་ཐུབ་རྒྱུ་མ་
རེད།”
55



མིག་ཆུ་ཐ་ར་ར།
“ ཨ་མ་དངོས་གནས་ང་ལ་དེའི་འདོད་པ་མེད།”
“ འདོད་པ་ཡོད་མེད་ཀྱི་སྐད་ཆ་མ་བཤད།”
“ ངས་བྱིས་པ་གཉིས་ལ་བལྟས་ནས་འདུག་རྒྱུ་ཡིན་པས་ཁྱོད་གཉིས་ཀྱིས་ང་སྡུག་ལ་མ་
སྦྱོར་རོགས།”
ཨ་ཡེ་སྒྲོལ་མ་འུ་ཐུག་པའི་ཉམས་ཀྱིས་ “ གལ་ཏེ་ཁྱོད་ཀྱིས་ཁས་ལེན་མ་བྱས་ཚེ་ངེད་
གཉིས་ལ་ཁྱོད་ལྟ་བུའི་བུ་མོ་ཞིག་མི་དགོས། ”ཞེས་བརྗོད་རྗེས་མོ་འུ་ཐུག་སྟེ་དུས་བྱུང་།
ཚེ་སྐྱིད་ཀྱིས་ “ ཨ་མ་ཁྱོད་མ་ངུ་ཡ་་ཁྱོད་ངུས་ནས་ཅི་བྱེད”ཅེས་བཤད་རྗེས་མོའི་མིག་
ནང་དུ་ཡང་མིག་ཆུ་འཁོར། །
ངོ་མ་བཤད་ན་མི་ཞིག་གི་མི་ཚེའི་ནང་ཕ་མ་གཉིས་ལས་ཀྱང་ཆེས་བཀའ་དྲིན་ཆེ་བ་
ཞིག་གང་ན་ཡོད། ལྷག་པར་དུ་ཚེ་སྐྱིད་ལ་མཚོན་ན་སྐྱིད་སྡུག་གང་འདྲ་ཞིག་བྱུང་ཡང་
གདུང་སེམས་མཉམ་བསྐྱེད་བྱེད་མཁན་ཕ་མ་གཉིས་ལས་གཞན་སུ་ཡང་མེད་ལ། མོས་
ཀྱང་ཁོང་གཉིས་ཀྱི་དྲིན་ལན་མཇལ་དཀའ་ཡང་ལ་ཁའི་ཉི་མ་བཞིན་བཞུད་ལ་ཉེ་བའི་
ཁོ་གཉིས་ཀྱི་སེམས་ལ་སྡུག་མི་འཇོག་སྙམ་བཞིན་ཕ་མ་གཉིས་ཀྱི་ཆེས་མཐའ་མཇུག་གི་
རེ་བ་མི་འདོད་བཞིན་དུ་དང་ལེན་བྱེད་དགོས་པ་འདི་ལས་དབང་རེད་དམ་ཡང་ན་
བོད་མི་རིགས་ཀྱི་གོམས་གཤིས་རེད། ཚེ་སྐྱིད་ལ་རིག་མའི་མིང་བྱང་ཐོབ་པ་ནས་བཟུང་
ཕྱིའི་ཆ་ལུགས་ལ་འགྱུར་ལྡོག་ཆེན་པོ་བྱུང་ཡང་དྲན་གདུང་དང་སྡུག་བསྔལ་སྔོན་ལས་
ཇེ་ཆེ་ནས་ཇེ་ཆེར་གྱུར། ཨ་ལགས་ཁོང་ནི་ཚེ་སྐྱིད་ལས་ལོ་ཉི་ཤུས་རྒན་པས། མོས་ཁོང་
ལ་བརྩི་བཀུར་དང་དད་པ་བྱེད་སར་ངོས་འཛིན་བྱས་པ་ལས་ཚེ་གཅིག་གི་སྐྱ་ཡ་རུ་
ངོས་འཛིན་བྱེད་མ་ཐུབ་ལ་གཏན་ནས་བྱེད་འདོད་མ་བྱུང་། དོན་འགྲུབ་སྟེ་མོའི་སེམས་
66



མུ་འབྲེལ་བརྩམས་སྒྲུང་།
ཁོང་གི་དོན་འགྲུབ་ནི་དུས་དང་རྣམ་པ་ཀུན་ཏུ་མོའི་སེམས་ཁོང་ནས་ཡལ་མེད་དུ་
གནས། དེ་ལྟར་བུ་དང་བུ་མོ་གཉིས་དང་བྲལ་ནས་ལོ་ངོ་ཧྲིལ་བོ་བདུན་སོང་བས། ཁོ་
གཉིས་མཐོང་འདོད་ཀྱི་འདུན་པ་རླབས་བཞིན་འཕྱུར། དེ་དང་དེ་ལྟ་བུའི་སྡུག་བསྔལ་
གྱིས་གཟིར་ཡང་བཟོད་བསྲན་དང་གཏོང་ཕོད་ལ་གོམས་པའི་ཚེ་སྐྱིད་ཀྱིས་རིན་པོ་ཆེ་
ལ་འཛུམ་དཀར་ཁོ་ན་སྟོན་ཐབས་བྱས། །
རྒྱ་ནང་དུ་གཟི་རྙེད་པ།
ཉིན་ཞིག་གཟུགས་པོ་རིང་ཞིང་ཕྲ་ལ། མིག་གཉིས་སྐར་ཆེན་བཞིན་ཆེ་ཞིང་
འོད་མདངས་ལྡན་པ། སྨིན་མ་བྱ་རྒོད་ཀྱི་གཤོག་ཟུང་ལྟར་འཁྱོག་པ་དང་གདོང་ལ་
མཛེས་རྩི་ལེགས་པར་བྱུགས་པ། སྐྲ་ལུ་གུའི་སྤུ་ལྟར་འཁྱིལ་ཞིང་རྒྱ་ལྭ་དམར་པོ་བཀྲག་
མདངས་ལྡན་པ་ཞིག་གྱོན་པའི་རྒྱ་ནག་གི་བུད་མེད་ཅིག་སྒེག་ཉམས་ཀྱིས་ཡོང་སྟེ་ཨ་
ལགས་ལ་རྒྱ་སྐད་ཀྱིས་ཁ་བརྡ་ཡུན་རིང་བྱས་རྗེས་བུད་སོང་། ཚེ་སྐྱིད་ཀྱིས་“མོ་སུ་
རེད་”ཅེས་དྲིས་པར། །
ཨ་ལགས་ཀྱིས་ “ མོ་ངའི་གྲོགས་པོ་རྙིང་བ་ཞིག་རེད། རྫོང་གི་ཆོས་ལུགས་ཚོགས་པ་རྒྱ་
ནག་ཏུ་ཡུལ་སྐོར་སྤྲོ་འཆམ་ལ་འགྲོ་རྒྱུའི་འཆར་གཞི་ཡོད་པ་འདྲ་བས། མོ་ང་ལ་བརྡ་
རྒྱག་ཏུ་ཡོང་བ་རེད།”
“ རྒྱ་ནག་གི་ས་ཆ་གང་ལ་འགྲོ་རྒྱུ་ཡིན་ནམ།”
“ ངས་གསལ་བོར་ཤེས་མ་སོང་། ”



མིག་ཆུ་ཐ་ར་ར།
“ ཁྱོད་རང་འགྲོ་འདོད་ཡོད་ན་འཁྲིད་རྒྱུ་ཡིན་”ཅེས་བརྗོད། ཚེ་སྐྱིད་ཡུགས་མོར་གྱུར་
བའི་ཉིན་ནས་བཟུང་སྤྲོ་སྐྱིད་དང་འདུ་འཛི་ལ་མི་དགའ་མཁན་ཞིག་ཏུ་གྱུར་ལ་འགྲོ་
འདོད་ཀྱང་མེད། ལྷག་པར་དུ་ཡུལ་སྐོར་སྤྲོ་འཆམ་ཞེས་པའི་ཚིག་རྣ་ལམ་དུ་གོ་ཐེངས་
རེར་མོའི་སེམས་ཁོང་དུ་འགྱོད་གདུང་གི་ན་ཟུག་ཧ་ཅང་ཆེ། ཡིན་ཡང་མོས་ཡུན་རིང་
བྲལ་བའི་བུ་དང་བུ་མོ་གཉིས་ལ་ཐུག་རྒྱུའི་རེ་བ་བཅངས་ཏེ་འགྲོ་རྒྱུ་བྱས། ལམ་ཁར་ཨ་
ལགས་ཀྱིས་ཚེ་སྐྱིད་ལ་དེ་འདྲའི་དོ་སྣང་མི་བྱེད་པར་རོགས་པ་ཚོ་དང་ལབ་གླེང་རེ་
བྱས་ཏེ་ཧབ་ཆ་རེ་རྒྱག་པ་དང་། ཟ་མ་ཟ་བའི་སྐབས་སུ་ཡང་ཚེ་སྐྱིད་ཀྱི་འགྲམ་དུ་མི་
ཡོང་བར་གདོང་ལ་ཚོན་རྩི་བྱུགས་ཤིང་སྒེག་པའི་ཉམས་ཐོན་པའི་བུད་མེད་དེ་དག་གི་
གདོང་ལ་ཅེར་བའི་ཚུལ་དག་མཐོང་ཚེ་མོ་ཞེ་མེར་ཞིང་སྙིང་རླུང་སྟོད་ལ་འཚང་དགོས་
པ་ཞིག་བྱུང་ཡང་། མོས་དེ་ལ་སྣང་དོགས་དེ་ཙམ་མི་བྱེད་པར་མེ་འཁོར་གྱི་སྒེའུ་ཁུང་
ལས་ཕྱི་རོལ་གྱི་ཡུལ་ལྗོངས་ལ་ཅེར། ངོ་མ་རྒྱ་ནག་དམར་ཕྱོགས་རྒྱལ་ཁབ་ནང་དུའང་
ནང་བའི་ག།ནས་མཆོག་དེ་འདྲ་མང་བོ་ཡོད་པ་མོའི་བློ་ཡུལ་ལའང་འཆར་མ་མྱོང་བ་
ཞིག་རེད།རྒྱ་ནག་རི་བོ་རྩེ་ལྔ་དང་ཀོང་ཏུང་གི་རི་ཀླུང་ཧ་ཅང་མཛེས་པས་ལྟད་མོ་བ་
བྱིངས་ཀྱིས་བསྔགས་བརྗོད་ཀྱི་མེ་ཏོག་བར་མེད་དུ་གཏོར། ཡིན་ཡང་། སྤྲོ་འཆམ་དེས་
ཚེ་སྐྱིད་ལ་ལོ་ངོ་བཅུ་ལྷག་གི་སྔོན་དུ་བྱུང་བའི་དོན་རྐྱེན་ལ་ཕྱིར་དྲན་གྱི་ན་ཟུག་ཐེངས་
མང་བསླངས་སོང་བས་མོའི་གློ་སྙིང་མཆིན་གསུམ་ཡོད་ཚད་མཆི་མས་བརླན་ཞིང་སྔོན་
བཞིན་དོན་འགྲུབ་ལ་རེ་སྒུག་བྱས། ལོ་ཟླའི་འགྱུར་འགྲོས་དང་བསྟུན་ནས་སེམས་ལ་
འགྱུར་བ་གང་མང་ཐེབས་ཡོད་མོད། མོ་ལ་མཚོན་ན་སྡུག་རྙིང་བ་ཆགས་རྒྱུ་ཡོད་ཟེར་
བ་ཡང་རྫུན་དུ་གྱུར། མི་ཡུལ་དང་གཏན་དུ་བྲལ་ཟིན་པའི་དོན་འགྲུབ་དྲན་པའི་



མུ་འབྲེལ་བརྩམས་སྒྲུང་།
གདུང་བ་སྔོན་བཞིན་ཆེ་ཞིང་ཐེངས་གཅིག་ལ་མཐོང་འདོད་ཀྱི་འདུན་པ་མེ་བཞིན་
འབར། དེ་མིན་མོ་ལ་རེ་འདོད་གཅིག་ཡོད་པ་ནི་བུ་དང་བུ་མོ་གཉིས་ལ་ཐེངས་
གཅིག་ཐུག་རྒྱུ་དེ་ཡིན། ཁོང་ཚོ་འགྲུལ་བཞུད་དང་གནས་སྐོར་ཡུན་རིང་བྱས་རྗེས་ཁྲུན་
ཏུའུ་གསོལ་མགྲོན་ཁང་དུ་བསླེབས། ཐོག་རྩེག་བཅུ་གསུམ་ལས་གྲུབ་པའི་ཁང་བ་ཞིག་
རེད། ཁང་བ་དེའི་སྒོ་འགྲམ་དུ་ལང་ཚོ་རབ་ཏུ་རྒྱས་པའི་གཞོན་ནུ་མ་གཉིས་ཀྱིས་
ཕེབས་བསུ་བྱས། དེ་གའི་སྡོད་གནས་དང་ཟ་མ་སོགས་བཟང་བ་ནི་གློག་བརྙན་ནང་
མཐོང་བ་དང་གཅིག་མཚུངས་རེད། ཚེ་སྐྱིད་ཀྱིས་དེ་དག་ལ་སྣང་དོགས་དེ་འདྲ་མི་
བྱེད་པར་བུ་དང་བུ་མོ་གཉིས་ལ་ཐུག་འདོད་ཀྱི་འདུན་པ་དང་རེ་བ་ནི་རྦ་རླབས་
བཞིན་འགོག་མེད་དུ་འཕྱུར་བས། མཚན་མོ་ཞིག་ལ་ཚེ་སྐྱིད་ཀྱིས་ “ ཨ་ལགས།
མདང་དགོང་ངས་རྨི་ལམ་དུ་བུ་དང་བུ་མོ་གཉིས་རྨིས་སོང་། ངས་ཁོ་གཉིས་ཐག་རིང་
བོར་མཐོང་བ་ལས་དངོས་སུ་ཐུག་ཐུབ་ཀྱི་མི་འདུག”ཅེས་མཚར་སྣང་དང་ལྷན་དུ་
བརྗོད་པར།
“ རྨི་ལམ་ནི་རྨི་ལམ་རང་རེད། དེ་བདེན་པར་མ་བཟུང་”ཞེས་ཨ་ལགས་ཀྱིས་བརྗོད།
“ ཡིན་ཡང་། ངས་སེམས་མི་བདེ།”
“ སེམས་མི་བདེ་བ་ཅི་ཞིག་ཡོད། ཁོ་གཉིས་སློབ་གྲྭ་ནས་སྐྱིད་ནི་རེད།”
“ ཨ་ལགས། ནམ་ཞིག་ལ་ངས་ཁོ་གཉིས་མཐོང་ཐུབ་བམ།”
“ ངས་གསལ་བོར་བཤད་ཐུབ་མ་སོང་།”
“ཨ་ལགས། ངས་ད་བར་དུ་ཁྱོད་ལ་རེ་བ་ཞིག་ཞུས་མ་མྱོང་།”
“རེད། ངོ་མ་ཡིན་ད་བར་དུ་ཁྱོད་ཀྱིས་ང་ལ་རེ་བ་ཞིག་ཞུས་མ་མྱོང་། དེ་རིང་ཁྱོད་ལ་



མིག་ཆུ་ཐ་ར་ར།
རེ་བ་ཅི་ཞིག་ཡོད། ”
“ ང་་་་ངའི་བྱིས་པ་གཉིས་ལ་ཐུག་ཏུ་འཇུག་རོགས།”
“ དེ་རེད་དམ།”
“ ཨང་་་་་་་་་ང་ལ་རེ་བ་དེ་མ་གཏོགས་མེད།”
“ དོན་དེ་ངས་ག་ལ་ཤེས། ཁོ་གཉིས་གང་ཞིག་ཏུ་ཡོད་མེད་ངས་མི་ཤེས།”
“ ཁྱེད་ཚང་ལ་གནས་འདི་ན་ངོ་ཤེས་མང་བས་རྩད་གཅོད་བྱེད་སླ་ནི་རེད།”
ཨ་ལགས་ཀྱིས་མ་འདོད་པའི་ཉམས་ཀྱིས་ཚེ་སྐྱིད་ལ་གཅིག་བལྟས་ཏེ། “ ངས་སྐད་ཆ་
འདྲི་ཆོག”ཅེས་གསུངས་བྱུང་།
ཉིན་འགའི་རྗེས་སུ་ཨ་ལགས་ཀྱིས་ཚེ་སྐྱིད་ལ་ “ དེ་རིང་ཁྱོད་བུ་དང་བུ་མོ་གཉིས་ལ་
ཐུག་ཏུ་སོང་།”
ཚེ་སྐྱིད་ཀྱིས་ “ དངོས་གནས་རེད་དམ་” ཞེས་བརྗོད་བཞིན་ཡིད་མ་ཆེས་པའི་རྣམ་
འགྱུར་གྱིས་ཨ་ལགས་ལ་བལྟས།
“ ཁྱོད་ཀྱིས་ང་ལ་དེ་ལྟར་བལྟས་ནས་ཅི་བྱེད། ཁྱོད་ཁོ་གཉིས་ཀྱི་ཨ་མ་ཡིན་པའི་ངོས་
ནས་བལྟ་རུ་འགྲོ་མི་ཉན། ”
“ དེས་ན་ང་སུ་ཡིན་ཟེར་དགོས་སམ།”
“ ཁྱོད་ཁོ་གཉིས་དང་སྡེ་བ་གཅིག་གི་ཡིན་ཟེར་དགོས།”
“ ང་ཨ་མ་ཡིན་ཟེར་མི་ཉན་དོན་ཅི་ཡིན་ནམ།”
“ སྔོན་ཆད་རྫུན་བཤད་དེ་ཁོ་གཉིས་ཕ་མ་གཉིས་ཀ་མེད་པའི་དྭ་ཕྲུག་ཡིན་ཞེས་བཤད་
ཡོད་པས་ཤེས་སོང་ན་ཁོ་གཉིས་ལ་ལྟ་སྟངས་ཡག་པོ་ཡོང་ནི་མ་རེད།”
60



མུ་འབྲེལ་བརྩམས་སྒྲུང་།
“ ཡ་ད་ཁྱོད་ཁོ་དང་མཉམ་དུ་སོང་ཟེར།” ཞབས་ཞུ་བ་རྡོ་རྗེ་ཡིས་མོ་ལ་རོགས་པ་བྱས་
ནས་སྤྱི་སྤྱོད་རླངས་འཁོར་ཞིག་ལ་བསྡད་དེ་བྱིས་པ་གཉིས་ལ་ཐུག་ཏུ་སོང་། ལམ་བར་
དུ་མོར་དགའ་སྐྱོ་གཉིས་ལྡན་གྱི་མིག་ཆུ་མང་བོ་བཞུར་ཞིང་དོགས་སྣང་གི་ཚོར་བ་ཞིག་
ཀྱང་དབང་མེད་དུ་སྐྱེས། སྤྱི་སྤྱོད་རླངས་འཁོར་དང་མི་ཚོགས་ཀྱི་འདུ་འཛི་ཉུང་ཞིང་
ཁང་རྩེག་ཐ་རེ་ཐོ་རེ་ལས་མེད་པའི་གྲོང་ཁྱེར་གྱི་ཟུར་ཞིག་ཏུ་ཐོན། ཞབས་ཞུ་བ་རྡོ་རྗེས་
ཁོའི་འདུག་སྟེགས་ཀྱི་གཡས་ཕྱོགས་སུ་བསྡད་པའི་རྒན་མོ་དེར་ “ ཁྲུན་ཏུའུ་ཡི་དྭ་ཕྲུག་
སློབ་གྲྭ་ཐོན་ལ་ཉེ་འམ་ཞེས་དྲིས།” རྒན་མོ་དེས་ “ མདུན་ཕྱོགས་སུ་སྐར་མ་ལྔ་ལྷག་
སོང་ན་ཐོན་ངེས།” ཁོ་གཉིས་ཀྱིས་སྒེའུ་ཁུང་ལས་ཡར་ལྟ་མར་ལྟ་བྱེད་པའི་ལས་ལ་
བྲེལ། སྤྱི་སྤྱོད་རླངས་འཁོར་ག་ལེར་ལྕགས་སྒོ་ཆེན་པོ་ཞིག་གི་འགྲམ་དུ་བསྡད་སོང།
ཁོང་གཉིས་ཀྱང་རླངས་འཁོར་ལས་ཐང་ལ་བབས། ལྕགས་སྒོ་ཆེན་པོ་དེའི་འགྲམ་དུ་རྒྱ་
དམག་ཅིག་གིས་མེ་མདའ་རིང་བོ་ཞིག་འཁུར་དེ་ཡར་འགྲོ་མར་འགྲོ་བྱེད་ཀྱིན་པ་
མཐོང་། རྡོ་རྗེ་ཡིས་གདོང་ལ་འཛུམ་ཞིག་མངོན་ཞིང་དམག་མི་དེར་ “ སྐུ་ཞབས་
ལགས་སྐུ་ཁམས་བཟང་”ཟེར། དམག་མི་དེས་ཀྱང་ཚུར་“ བཀྲ་ཤིས་བདེ་ལེགས།”ཞེས་
གུས་ཉམས་ཀྱིས་བརྗོད། རྡོ་རྗེ་ཡིས་གུས་ཉམས་ཀྱིས་ “ངེད་གཉིས་གཉེན་མི་ཞིག་ལ་
ཐུག་ཏུ་ཡོང་བ་ཡིན།”ཞེས་ཡོང་དོན་བཤད་ཀྱང་། དམག་མི་དེས་མ་གོ་བའི་ཚུལ་གྱིས་
སྣང་མེད་དུ་བཞག་སོང་བར། རྡོ་རྗེ་ཡིས་ཁུག་མ་ལས་སྒོར་བཅུ་ལོར་འགའ་བླངས་ཏེ་
ཡར་མར་ལ་གཅིག་བལྟས་རྗེས་དམག་མི་དེའི་ཁུག་མའི་ནང་དུ་བརྫངས། དེ་ནས་
དམག་དེས་ “ བྱིས་པའི་མིང་ལ་ཅི་ཟེར།”ཞེས་གཞི་ནས་ལན་བཏབ་བྱུང་། ཁོས་ “ ལྷ་
མོ་སྒྲོལ་མ་དང་བཀྲ་ཤིས་རྡོ་རྗེ” ཞེས་ལན་བཏབས། དམག་དེས་སྒོ་ཟུར་གྱི་ཤེལ་ལྕགས་



མིག་ཆུ་ཐ་ར་ར།།
འདྲེས་མའི་ཁང་ཆུང་ནང་དུ་སོང་སྟེ་ཁ་པར་བཏང་། ཚེ་སྐྱིད་ཀྱིས་ “ ཁོས་ཅི་བཤད་ཀྱི་
འདུག”ཅེས་དྲིས་པར།
རྡོ་རྗེས་ “ ངས་གསལ་བོར་མི་གོ་ནའང་་ཕལ་ཆེར་བྱིས་པ་གཉིས་འབོད་ཀྱིན་ཡོད་པ་
འདྲ། དྭ་ཕྲུག་སློབ་གྲྭ་འདིའི་སྒྲིག་ལམ་ངོ་མ་བཙན་པོ་འདུག ཐུག་འཕྲད་ཀྱི་དུས་
ཚོད་གཅིག་ལས་མི་འདུག་ཟེར།”
“ འོ་དེ་འདྲ་རེད་དམ། དེས་ན་ཞུ་བ་རེ་ཞུས་ན་ཕན་རེ་ཨེ་ཐོགས་ན”ཞེས་པར།
“ མི་འདིའི་རིགས་ལ་ཞུ་བ་བྱེད་ས་འགྲོ་ནི་མ་རེད། ཡང་གཅིག་བཤད་ན་འདི་སྒྲིག་
ལམ་ཡིན་པས་ཁོང་ཚོར་ཐབས་ཤེས་ཡོད་ནི་མ་རེད། ”
“ རེད་རེད་ངས་ཅང་ཤེས་ནི་མ་རེད། ཡིན་ཡང་།ཁྱོད་ཀྱིས་ངེད་གཉིས་ཐག་རིང་བོ་
ནས་ཡོང་བ་ཡིན་ཞེས་ཤོད་དང་། གཅིག་བྱས་ན་དམིགས་བསལ་སྟེར་སྲིད།”
“ ཡ་ཡ་ཡ་ངས་ཚོད་ལྟ་ཞིག་བྱེད།”
ཁོས་དམག་མི་དེར་རྒྱ་སྐད་ཀྱིས་ཚིག་འགའ་བཤད་ཀྱང་། མི་དེས་མགོ་བོ་གཡུག་ཙམ་
གཡུག་ཙམ་བྱས།
ཁོ་འུ་ཐུག་པའི་ཉམས་ཀྱིས་ཚུར་ཡོང་སྟེ། “ ཁོས་ཆོག་གི་མ་རེད་ཟེར་གྱིན་འདུག”
“ ཡ་ཡ་ངས་ཁྱོད་ལ་འོ་བརྒྱལ་བཟོས་སོང་།”
ཁོ་གཉིས་ཀྱིས་ཅུང་ཟད་རིང་བསྒུགས་རྗེས་སྐྱེས་གཟུགས་ཕྲ་ལ་རིང་ཞིང་ལང་ཚོའི་སྒེག་
ཉམས་མ་ལུས་ཚང་བའི་བུ་མོ་ཞིག་བསླེབས་བྱུང་། མོས་ཚེ་སྐྱིད་མཐོང་མ་ཐག་ཨ་མ་
ཞེས་བོས་ཏེ་ཚེ་སྐྱིད་ལ་འཐམས་སོང་། ཁོ་མོ་གཉིས་ཀྱིས་མིག་ལས་མཆི་མ་བཞུར་
བཞིན་ཕན་ཚུན་ལ་འཐམས་ནས་འདུག་པ་ལས་མགྲིན་པ་བརྣངས་ནས་ཅི་ཡང་བརྗོད་



མུ་འབྲེལ་བརྩམས་སྒྲུང་།
------་ས་
མ་ཐུབ། ཚེ་སྐྱིད་ཀྱིས་མོའི་གདོང་ལ་ཞིབ་ཏུ་ལྟ་དུས་མོའི་གདོང་ལ་དམར་མདངས་ཤུལ་
ཙམ་ཡང་མི་འདུག་ཅིང་། བཞིན་རས་གངས་རི་ལས་དཀར་ཞིང་གཙང་། མོས་ཀྱང་
དགའ་འཛུམ་གྱིས་ཚེ་སྐྱིད་ལ་ཅེར་ནས་འདུག འོན་ཀྱང་སྐབས་དེར་ཚེ་སྐྱིད་ཀྱིས་མོའི་
སྐྱོ་སྣང་གི་ངོ་གདོང་ལས་གསང་བ་ལྐོག་གྱུར་བ་ཞིག་ཡོད་པ་རྟོགས་སོང་། མོས་བུ་མོ་
ལྷ་མོ་སྒྲོལ་མ་ལ་སློབ་གྲྭ་དང་སློབ་སྦྱོང་གི་གནས་སྟངས་སོགས་བསྟུད་མར་དྲིས་ཀྱང༌།
ལྷ་མོ་སྒྲོལ་མས་མིག་ཆུ་བཏང་ནས་འདུག་པ་ལས་ཅི་ཡང་མི་སྨྲ། མོས་ཡང་ནས་ཡང་དུ་
དྲིས་ཀྱང་། མོ་ལྡེར་སྐུ་བཞིན་གྲགས་འགུལ་ཅི་ཡང་མེད་པར་གནས་པས་མོའི་སེམས་པ་
དེ་བས་སྐྱོ་ལ་ཁོང་ཁྲོ་ཡང་བཟོད་དུ་མེད་པ་ཞིག་སྐྱེས།
མཐའ་མར་ལྷ་མོ་སྒྲོལ་མས་ “ ཨ་མ་ངས་་་་ངས་་ངས་བོད་སྐད་བརྗེད་སོང་”ཅེས་
གསལ་ལ་མི་གསལ་བ་ཞིག་བཤད་དེ་མགོ་བོ་སྨད་སོང་།
སྐད་ཆ་དེས་ཚེ་སྐྱིད་ཀྱི་སྙིང་ལ་དུག་མདའ་ཟུག་པ་ལྟ་བུའི་ན་ཟུག་ཅིག་བསྐྱེད་པའི་
མོད་ལ་དམ་དུ་བསྡམས་པའི་ལག་པ་གཉིས་རིམ་བཞིན་ལྷོད་ཅིང་། སྨྲ་བ་ཅི་ཡང་
མེད་པར་གྱུར། ལྷ་མོ་སྒྲོལ་མས་ “ ཨ་མ་ཁྱོད་ཁོང་ཁྲོ་མ་ལངས་དང་། ང་ལ་ཡང་བཀོད་
པ་མེད་སོང་ནི་རེད།” ཞབས་ཞུ་བ་རྡོ་རྗེ་ཁོ་གཉིས་ཀྱི་ཡ་ང་ཞིང་ཡིད་སྐྱོ་བའི་ཚུལ་ལ་
སྙིང་རྗེ་བའི་མོད་ལ་ཁོ་མོ་གཉིས་ལ་སྐད་བསྒྱུར་བྱས། ངོ་མ་མོར་ཁག་མི་འདུག
སློབ་གྲྭའི་ནང་དུ་བོད་པ་མོ་རང་ལས་གཞན་གཅིག་ཀྱང་མེད། བོད་སྐད་བཤད་འདོད་
ཀྱང་བཤད་ས་ཞིག་མེད། ཚེ་སྐྱིད་ཀྱིས་དེ་དག་ཤེས་རྗེས་རང་གི་བུ་མོས་གནས་འདིར་
དཀའ་ངལ་དང་སེམས་ངལ་ཅི་འདྲ་ཞིག་མྱངས་ཡོད་མེད་ལ་ཚོད་དཔག་ཙམ་བྱས་
རྗེས། མེ་བཞིན་འབར་བའི་ཁོང་ཁྲོ་དང་འགྱོད་སེམས་རིམ་བཞིན་ཞི་ཞིང་། རང་ཉིད་
63



མིག་ཆུ་ཐ་ར་ར།
ཀྱི་བུ་མོར་སྙིང་རྗེ་ཚད་མེད་ཅིག་སྐྱེས་པར་མ་ཟད། མོ་རང་ཕྱིར་ཡུལ་ལ་མགྱོགས་པོར་
འཁྲིད་འདོད་ཀྱི་འདུན་པ་ཡང་འགོག་མེད་དུ་འཕྱུར། འོན་ཀྱང་མོ་ནི་སེམས་རྒྱ་ཆེ་ཞིང་
བསམ་བློ་གཏོང་ཐུབ་པའི་བུད་མེད་བསམ་ཤེས་ཅན་ཞིག་ཡིན་པས་སེམས་ཀྱི་སྐྱོ་བ་
དག་བུ་མོའི་མདུན་དུ་རང་གི་གདོང་ལ་གཏན་ནས་མངོན་དུ་མ་བཅུག
“ ཁྱོད་ཀྱི་ནུ་བོ་བཀྲ་ཤིས་རྡོ་རྗེ་གང་ན་ཡོད། ཁྱོད་གཉིས་སློབ་གྲྭ་གཅིག་གི་མ་རེད་
དམ།”
“ ངེད་གཉིས་སློབ་གྲྭ་གཅིག་གི་མ་རེད། ”
“ དེས་ན་ཁོ་གང་དུ་ཡོད་དམ།”
“ ཁོ་སློབ་གྲྭ་སློབ་གྲྭ་ཞིག་གི་ནང་དུ་ཡོད།”
ཚེ་སྐྱིད་ཀྱིས་གཞི་ནས་ཁོང་མིང་སྲིང་གཉིས་མཉམ་དུ་མེད་པ་ཤེས་ཏེ་སྙིང་རྗེ་ཚད་མེད་
སྐྱེས་ལ་སོ་སོའི་ཤ་ཁྲག་ལས་མཆེད་པའི་བུ་ཕྲུག་གཉིས་ནི་བོད་སྐད་དང་བོད་ཡིག་མི་
ཤེས་པའི་རྒྱ་རིགས་ཤིག་ཏུ་གྱུར་བ་ལ་འགྱོད་གདུང་བརྗོད་ལས་འདས་པ་ཞིག་སྐྱེས་
ཀྱང་ད་ནི་འཕྱི་ཚར་བ་ཤེས། །
“ ཁྱོད་མཚམས་མཚམས་ལ་ནུ་བོར་བལྟ་རུ་སོང་ནི་ཨེ་ཡིན།”
“ ང་ལོ་གཅིག་གི་ནང་ཐེངས་གཅིག་ལ་ནུ་བོར་བལྟ་རུ་སོང་ནི་ཡིན། ”
དུས་ཚོད་ནི་ཅི་འདྲའི་བསམ་ཤེས་མེད་པའི་བདུད་རྒན་ཞིག་རེད་ཨང་། ཁོ་མ་སྨད་
གཉིས་ངུ་ངག་གི་ཁྲོད་ནས་བསྐྱར་དུ་ཁ་འབྲལ་དགོས་བྱུང་། ལྷ་མོ་སྒྲོལ་མའི་མིག་ལས་
མཆི་མའི་རྡོག་པོ་རེ་རེ་བཞིན་འགོག་མེད་དུ་ཟགས་པས།
ཚེ་སྐྱིད་ཀྱིས་“ གཅེས་ཕྲུག་མ་ཁྱོད་ཀྱིས་གཟུགས་པོ་ལ་བདག་པོ་རྒྱག་དགོས། སློབ་སྦྱོང་



མུ་འབྲེལ་བརྩམས་སྒྲུང་།
ལ་ཧུར་བརྩོན་བྱོས་” ཞེས་སྐུལ་མ་གནང་བར།
མོས་ “ ཨང་་་་ཨང་ཨང་་་་”ཅེས་བརྗོད་པ་ལས་ངག་ལས་སྐད་ཆ་ཅི་ཡང་མ་ཐོན།
༥ ཨ་མ་ཁྱོད་ཀྱིས་ང་ལ་བསྒུགས་ནས་སྡོད། བསྒྲུགས་ནས་སྡོད་” ཅེས་བཤད་དེ་ཕྱིར་
མིག་ཡང་ཡང་ལྟ་ཞོར་རྒྱུགས་ནས་བུད་སོང་། །
ཚེ་སྐྱིད་དང་རྡོ་རྗེ་གཉིས་ཡང་བསྐྱར་སྤྱི་སྤྱོད་རླངས་འཁོར་ཞིག་ལ་བསྡད། ཡིན་ན་
ཡང་། ཚེ་སྐྱིད་རྦད་དེ་འཐོམས་ཏེ་གང་དུ་འགྲོ་བཞིན་ཡོད་པའང་མ་ཚོར། ཐ་ན་རང་
ཉིད་གང་ན་ཡོད་པའང་རྟོགས་པར་དཀའ་བས་བཀྲ་ཤིས་རྡོ་རྗེ་ཡི་སློབ་གྲྭའི་སྒོ་འགྲམ་
དུ་ཇི་ལྟར་ཐོན་པ་ཡང་མ་ཤེས། ཞབས་ཞུ་བས་ “ ཐོན་སོང་་་་ཐོན་སོང་།” ཞེས་བཤད་
དེ་མོའི་དཔུང་བ་ནས་བསྐྱོར་ཏེ་རླངས་འཁོར་ལས་འབབ་རོགས་བྱས། རྒྱལ་སྒོ་ཆེན་པོ་
ཞིག་གི་འགྲམ་དུ་མེ་མདའ་འཁུར་བའི་དམག་མི་ཞིག་ཡར་འགྲོ་མར་འགྲོ་བྱེད་ཀྱིན་པ་
ཁོ་གཉིས་ཀྱི་མིག་ལམ་དུ་མངོན་ཡོང་། རྡོ་རྗེ་ཡིས་སྔར་བཞིན་དམག་མི་དེ་ལ་རྒྱ་སྐད་
འགའ་བཤད། སྐབས་དེར་ཚེ་སྐྱིད་སྔར་ལས་དངངས་འཚབ་དང་སྐྱོ་སྣང་གི་ཁྲོད་ནས་
བཀྲ་ཤིས་རྡོ་རྗེ་ཡོང་བར་བསྒུགས་ནས་སྡོད་དུས་སློབ་གྲྭའི་སྒྲིག་ཆས་སྔོ་ནག་གྱོན་པའི་
བུ་སྐོམ་རིད་ཅིག་རྒྱུགས་ཏེ་བསླེབས་སོང་། ཁོང་གིས་ཚེ་སྐྱིད་ལ་ཞིབ་མོ་ཞིག་བལྟས་
རྗེས་ “ ཨ་མ་་་་ཨ་མ་” ཞེས་བོས་ཏེ་མོའི་ལག་པ་གཉིས་ཤུགས་ཀྱིས་བཙིར་ལ་བཀྲ་
ཤིས་བདེ་ལེགས་ཞེས་འཚམས་འདྲི་བྱས་པར་མ་ཟད་ཟུར་དུ་ལངས་པའི་ཞབས་ཞུ་བར་
ཡང་བདེ་མོའི་ལག་བརྡ་བཏང་།
ཁོས་ཧང་སངས་པའི་ངང་ “ ཨ་མ་ཁྱོད་འདིར་ཇི་ལྟར་ཡོང་བ་ཡིན་” ཞེས་བརྗོད་པ་
ཐོས་དུས་ཚེ་སྐྱིད་རང་ཉིད་ཀྱི་རྣ་བ་ལ་ཡང་ཡིད་མ་ཆེས་པར་ཁོང་ལ་ཅེར་ཏེ་བསྡད།



མིག་ཆུ་ཐ་ར་ར།
ཁོས་ཡང་བསྐྱར་དེ་ལྟར་དྲིས་པས་ད་གཟོད་ཡིད་ཆེས་ཏེ།
“བུ་ཁྱོད་ཀྱིས་བོད་སྐད་དང་བོད་ཡིག་བརྗེད་ཨེ་ཡོད་”ཅེས་དྲིས་པར།
“ ཨ་མ་ངས་བརྗེད་མེད། ངས་གཏན་ནས་བརྗེད་མེད། ”ཅེས་གསལ་བོ་དག་པོར་
བརྗོད་བྱུང་། ཚེ་སྐྱིད་ཀྱིས་རང་ཉིད་ཇི་ལྟར་ཡོང་ཚུལ་དང་ཁོ་གཉིས་རྒྱ་ནང་དུ་སོང་
རྗེས་ཁེར་རྐྱང་གི་མིག་ཆུའི་ཁྲོད་ཀྱི་འཚོ་བ་སོགས་མ་བརྗོད་པར་རང་ཉིད་སྐྱིད་པོ་དང་
བདེ་མོ་ཡིན་ཚུལ་བརྗོད།
“བུ། ཁྱོད་ཚོའི་སློབ་གྲྭ་ནང་ཁྱོད་མ་གཏོགས་བོད་པ་ཡོད་དམ། ”
“ ཨ་མ་སློབ་གྲྭའི་ནང་ང་ལ་རོགས་པ་བོད་ཕྲུག་གཅིག་ཡོད།”
“ ཨོ་དེ་ན་བཟང་གི་”
“ ནམ་རྒྱུན་བར་གསེང་གི་སྐབས་དང་ནམ་ཁོམ་པ་ཡོད་ན་བོད་སྐད་བཤད་ཀྱིན་ཡོད་”
ཅེས་བཤད་པས། ་
“ མོ་དགའ་ཐག་ཆོད་ནས་ཡ་ཡ་དེས་ན་དངོས་ནས་བཟང་གི ”
ཁོས ་ “ དགའ་བའི་ཉམས་ཀྱིས་ཨ་མ་ངས་རྒྱུན་དུ་བོད་ཡིག་གི་ཉིན་ཐོ་འབྲི་བ་དང་དེ་
སྔོན་འཁྱེར་ཡོང་བའི་བོད་ཡིག་གི་དེབ་ཀློག་གིན་ཡོད།”ཅེས་པའི་གཏམ་སྙན་ཞིག་
བསྒྲགས་བྱུང་བས།
མོའི་སེམས་ལ་བརྗོད་དུ་མེད་པའི་དགའ་སྣང་ཞིག་སྐྱེས་པའི་མོད་ལ་མིག་ལས་སེམས་
འགུལ་གྱི་མཆི་མ་འགོག་མེད་དུ་བཞུར། །
“ ཨ་མ་ཁྱོད་ལ་ཅི་བྱུང་སོང་།”
“ ང་ལ་ཅང་མ་བྱུང་། ཁྱོད་མཐོང་བས་ངའི་སེམས་པ་ཧ་ཅང་སྐྱིད་པོ་འདུག ”
66



མུ་འབྲེལ་བརྩམས་སྒྲུང་།
ཁོའི་གཟུགས་པོ་ཧ་ཅང་སྐམ་ལ་རིད། དེ་མ་གཏོགས་གདོང་དབྱིབས་དང་བྱ་སྤྱོད་ཁོའི་
ཕ་དམ་པ་དང་ཨ་ན་མ་ན་རེད།
“ ཨ་མ་ང་ལ་གྲོགས་མོ་ཞིག་ཡོད་པ་དེས་ང་ལ་ཕྱོགས་གང་ཐད་ནས་རོགས་རམ་བྱེད་
པས་དཀའ་ངལ་མེད།”
“ ཨོ་་་་༌་མོ་གང་ནས་རེད། ”
“ མོ་གནས་འདི་རང་ནས་རེད།”
“ གཅེན་མོ་་་་གཅེན་མོ་ཡིས་་་་་་་་་གཅེན་མོ་ཡིས་་་་་་།”
“ མོས་ཅི་བྱས་སོང་ངམ། ཁྱོད་ཀྱིས་ང་ལ་མ་གསང་བར་ཤོད་དང་།”
“ མོས་སློབ་སྦྱོང་ཡག་པོ་མི་བྱེད་པར་སྤྱོད་ངན་འཁྲབ་ཀྱི་ཡོད་པ་ཐོས་སོང་།”
དེ་གོ་རྗེས་ཚེ་སྐྱིད་ཀྱིས་ཅི་ཞིག་བཤད་དགོས་པ་ཡང་མ་ཤེས་པར་བསྡད།
“ མོ་ལོ་གཅིག་གི་ནང་ང་ལ་ཐེངས་རེར་བལྟ་རུ་ཡོང་དུས་ཀྱང་བོད་སྐད་མི་བཤད་པར་
རྒྱ་སྐད་རྐྱང་རྐྱང་བཤད།
དེང་སང་མོས་བོད་སྐད་ཡག་པོ་ཞིག་ཀྱང་བཤད་ཤེས་ཀྱི་མི་འདུག ”
“ མོས་ང་ནུ་བོ་ཞིག་གི་ཚབ་ནས་འཇོག་གི་མི་འདུག་” ཅེས་བཤད་ཚར་རྗེས་མིག་
མཐའ་ནས་མིག་ཆུ་རྡོག་པོ་འགའ་བཞུར་ཏེ་དབྱིག་འཛིན་མའི་ལྟོ་བར་ཟགས་སོང་། དེ་
དུས་དམག་མི་དེས་ལག་འདོགས་ཆུ་ཚོད་ལ་ཐེངས་གཅིག་བལྟས་རྗེས་ཁོང་ཚོའི་འགྲམ་
དུ་སོང་། བཀྲ་ཤིས་རྡོ་རྗེ་ཡིས་ “ ཨ་མ་ང་ལ་བསྒུགས་ནས་སྡོད། ངས་བོད་ཡིག་དང་
བོད་སྐད་བརྗེད་དུ་མི་འཇུག ”
“ ཨ་མའི་བུ་ཁྱོད་ཀྱིས་བོད་སྐད་གཏན་ནས་བརྗེད་མི་ཉན།”
67



མིག་ཆུ་ཐ་ར་ར།
“ ཡ་ཡ་་་་ཨ་མ་ཁྱོད་སེམས་བདེ་མོ་བྱོས། སློབ་མཐར་ཕྱིན་རྗེས་ང་ཕ་ཡུལ་ལ་ཡོང་རྒྱུ་
ཡིན་ཁྱོད་ཀྱིས་ང་ལ་བསྒུགས་ནས་སྡོད་ཨང་་་་” ཞེས་བཤད་རྗེས་ཕྱི་མིག་ཡང་ཡང་ལྟ་
བཞིན་བུད་སོང་། ཚེ་སྐྱིད་ཀྱིས་ཁོའི་རྒྱབ་གཟུགས་ལ་ཅེར་ཅེར་མཐར་མོ་ལ་ཐོབ་པ་
ནི་ཞེན་ཆགས་དང་མིག་ཆུ་ཁྱོར་བ་འགའ།
ལྷ་མོ་སྒྲོལ་མ་དང་བཀྲ་ཤིས་རྡོ་རྗེ་གཉིས་མི་ཡུལ་གྱི་ཆེས་རླབས་ཆེ་བའི་ཨ་མ་
ལ་ཐུག་རྗེས་སེམས་ལ་ཞུམ་མེད་ཀྱི་སྤོབས་པ་དང་འགྱུར་མེད་ཀྱི་སྙིང་སྟོབས་ཤིག་
བསྩལ་པ་ལྟར་སེམས་པ་སྤྲོ་བས་གཏམས་ཡོད་པ་གདོང་གི་འཛུམ་ལས་རྟོགས་ཐུབ།
ཁོ་གཉིས་སྤྱི་སྤྱོད་རླངས་འཁོར་ལ་བསྡད་དེ་ཡོང་བའི་ལམ་བར་དུ་ཚེ་སྐྱིད་
ཀྱི་མིག་ལམ་ནས་བུ་དང་བུ་མོ་གཉིས་ཀྱི་གཟུགས་བརྙན་དང་མིག་ཆུ། སྐད་སྒྲ་དང་
འཛུམ་མདངས་དག་རེས་མོས་སུ་མངོན་ཞིང་ཚོར་ཡོང་ལ་སྒྲ་འཛིན་དུའང་ལྷ་མོ་སྒྲོལ་
མའི་ངུ་སྒྲ། ངས་བོད་ཡིག་དང་བོད་སྐད་བརྗེད་སོང་། བརྗེད་སོང་ཞེས་པའི་སྒྲ་དང། ཁོ་
ཡིས་ཨ་མ་ངས་བོད་སྐད་དང་བོད་ཡིག་བརྗེད་མེད། བརྗེད་མེད་ལ་སོགས་་་་་༌་སྒྲ་
མང་བོ་ཞིག་མཐུད་དེ་གོ་ཡོང་བས་མགོ་ལ་ཤིན་ཏུ་མཁྲེགས་པའི་དངོས་པོ་ཞིག་གིས་
གཞུ་བཞིན་པ་ལྟར་ཀླད་པ་འགད་ལ་ཉེ་བ་ལྟ་བུའི་ཚོར་སྣང་བྱུང་། དེ་ལྟར་ཡུན་རིང་
སོང་རྗེས་མོ་ཐང་ཆད་པས་གཉིད་ལ་ཤོར་སོང་། །
དབྱིག་འཛིན་མས་ན་བཟའ་ནག་པོ་བཀླུབས་ཟིན་ནའང་། ཁོ་གཉིས་ད་དུང་
སྡོད་སར་མ་འབྱོར། སྐབས་དེར་ཞབས་ཞུ་བས་ཚེ་སྐྱིད་ལ་“ལྟོས་དང་། ལྟད་མོ་ཆེན་པོ་
འདུག་”ཅེས་བརྗོད་པས། མོས་མིག་གཉིས་ཕྱེ་སྟེ་སྒེའུ་ཁུང་གི་ཕྱི་རོལ་ཏུ་བལྟས་དུས་
ཀོང་ཏུང་གི་མཚན་མོའི་མཛེས་ལྗོངས་ནི་ཅི་འདྲའི་འཛེས་པ་ལ་ཨང་། མཐོ་ཞིང་
68



མུ་འབྲེལ་བརྩམས་སྒྲུང་།
བརྗིད་པའི་ཁང་བརྩེགས་གནམ་ལ་ཟུག་པ་དག་དང་། ཁ་དོག་སྣ་ལྔའི་གློག་སྒྲོན། སྙན་
འཇེབས་ཀྱི་གླུ་དབྱངས། ད་དུང་རྒྱ་ལམ་གཡས་གཡོན་ན་ལག་རྡང་སྦྲེལ་ཏེ་སྤྲོ་འཆམ་ལ་
འགྲོ་བཞིན་པའི་གཞོན་ནུ་ཕོ་མོ། ཇ་ཁང་དང་གཞང་ཁང་གི་སྒོ་འགྲམ་སོགས་སུ་སྙིང་
གཏམ་བརྗོད་བཞིན་པ་སོགས་ཅི་ཡང་མཐོང་། དེ་དག་མིག་ལམ་དུ་མངོན་དུས་མོས་
སྡུག་བསྔལ་ཐམས་ཅད་བརྗེད་སོང་ལ། རང་ཉིད་ཀྱང་བཅུ་དྲུག་གི་ལང་ཚོ་གསར་དུ་
རྫོགས་པའི་གཞོན་ནུ་མ་ཞིག་ཏུ་བསམས། དོན་འགྲུབ་ཀྱིས་མོ་ལ་ཆེས་ཐོག་མར་ལག་
རྟགས་སྤྱད་དེ་སྙིང་གཏམ་དང་དམ་བཅའ་བཞག་ཚུལ་སོགས་ངང་གིས་དྲན། “ཐོན་
སོང་། ཐོན་སོང་”ཞེས་པའི་སྒྲ་ཞིག་གིས་མོ་ཕྱིར་དྲན་ལས་དཀྲོགས་ཤིང་ཁོང་གཉིས་
རླངས་འཁོར་ལས་བབས།
སྡོད་སའི་མགྲོན་ཁང་དུ་སླེབས། རྡོ་རྗེ་ཡི་ཉལ་ས་འོག་ཁང་ན་ཡོད་པས་ཁོ་སྔོན་ལ་བུད་
སོང་། ཚེ་སྐྱིད་སྐས་འཛེགས་མང་བོ་བརྒྱུད་དེ་ཐོག་བརྩེགས་གསུམ་པའི་ཨང་རྟགས་
བདུན་པའི་སྒོ་འགྲམ་དུ་གོམ་པ་ཡང་མོར་སྤོས་ཏེ་སོང་། ཁང་བའི་ནང་ནས་ལྡབ་ལྡིབ་
ཀྱི་སྒྲ་ཞིག་རྣ་ལམ་དུ་ཐོས་ཡོང་། མོས་ལག་འདོགས་ཆུ་ཚོད་ལ་གཅིག་བལྟས་དུས་
མཚན་གྱི་དུས་ཚོད་༡༢་ཟིན་ལ་ཉེ། དུས་ཚོད་ཧ་ཅང་འཕྱི་བོ་ཆགས་ཀྱང་ཨ་ལགས་རིན་
པོ་ཆེ་སུ་དང་བཀའ་མོལ་གནང་གི་ཡོད་དམ་བསམས་ཏེ་བསྐྱར་དུ་ཉན་དུས་བུད་མེད་
ཅིག་གི་སྐད་རེད། མོས་རྒྱ་སྐད་མི་གོ་ཡང་ཁོང་གཉིས་ཀྱིས་ཆགས་གཏམ་དང་འབྲེལ་
བའི་གཏམ་གླེང་བྱེད་ཀྱི་ཡོད་པ་རྟོགས་ཐུབ། མོས་ཁོང་ཁྲོ་དང་ཞེ་སྡང་གིས་སྒོ་
བརྡུངས་ཀྱང་མ་ཕྱེ། དུས་ཚོད་འཕྱི་བོ་ཆགས་ཡོད་པས་མི་ཚང་མ་ཉལ་ཚར། མོ་ལ་འགྲོ་
སའི་ཁུང་བུ་ཞིག་ཀྱང་མེད་པས་སྒོ་ལ་རྒྱབ་བསྟན་ཏེ་ཉལ་ནས་བསྡད། ཨ་ལགས་དང



མིག་ཆུ་ཐ་ར་ར།
་བུད་མེད་དེ་གཉིས་ཀྱི་ཆགས་གཏམ་གྱིས་མོ་གཏན་ནས་གཉིད་ཁུགས་མ་བཅུག །
དེ་དུས་ཚེ་སྐྱིད་ཨ་ལགས་ལ་ཁོང་ཁྲོ་སྐྱེས་ཤིང་། སེམས་གཏིང་ནས་ཞེན་པ་ཡང་ལོག
ཁོ་དང་ཁོ་ལྟ་བུའི་བླ་སྤྲུལ་མང་བོའི་གཡོ་སྒྱུའི་ཚིག་གིས་སླུ་བྲིད་དང་གོ་མིང་མཐོན་
པོའི་འོག་ནས་མ་ཡུམ་གང་མང་ལ་རྩེད་སྤྱད་བྱས་པ་ནི་མ་ཡུམ་ཚོའི་ལས་དབང་རེད་
ལ། བོད་པ་དང་ལྷག་པར་དུ་སངས་རྒྱས་ཆོས་ལུགས་ཀྱི་ཞབས་འདྲེན་དང་འཛམ་གླིང་
སྤྱི་ཡི་ཆེས་ཆེ་བའི་ངོ་ཚ་ཞིག་མ་རེད་དམ་སྙམ། དད་ལྡན་མི་མང་གི་སྐྱབས་མགོན་བླ་
མ་ཞིག་གིས་ཐ་ཤལ་གྱི་བྱ་སྤྱོད་འདི་ལྟ་བུ་ཞིག་ལས་ན་ག་ལ་འགྲིག་སྙམ། འོན་ཀྱང་།
ཕྱིའི་དངོས་པོའི་ཡར་རྒྱས་ཤིན་ཏུ་ཆེ་བའི་དུས་རབས་ནང་དུ་ཁྲ་ཁྲ་ཟང་ཟིང་དང་མགོ་
གཡེང་ས་མང་བས་ཆོས་པ་གང་མང་བསླུས་དང་སླུ་བཞིན་པ་ང་ཚོས་ཤེས་གསལ་རེད།
འདི་མིའི་རིགས་ཀྱི་ཆེས་ཆེ་བའི་གྱོང་གུད་ཅིག་ཅི་ལ་མིན། ཚེ་སྐྱིད་ལ་མཚོན་
ན་དགོང་མོ་དེ་ནི་ཅི་འདྲའི་འཁྱོལ་དཀའ་བ་ཞིག་རེད་ཨང་། སྐྱ་མདའ་བཏང་ཡོང་
དུས་མོ་གཉིད་ལྕོག་ཅིག་བརྒྱབས། རྨི་ལམ་དུ་མོ་དང་དོན་འགྲུབ། མོའི་བུ་དང་བུ་མོ་
བཅས་དགོད་སྒྲའི་ཁྲོད་ནས་ཁམས་རའི་མཛེས་ལྗོངས་དང་རི་དྭགས་ཁང་དུ་ལྟད་མོ་
ལ་བལྟས་ནས་སྡོད་དུས། གཟུགས་སྟོབས་ཆེ་ལ་ཁྲོ་གཏུམ་ལྡན་པའི་སྟག་ཅིག་གིས་ངར་
སྐད་བསྒྲགས་ཏེ་མོའི་སྟེང་ལ་མཆོངས་ནས་བསླེབས་སོང་། མོ་དངངས་སྐྲག་དང་ངུ་
སྒྲའི་ཁྲོད་ནས་སད་དུས་དེ་ནི་རྨི་ལམ་ཞིག་ཡིན་པ་ཤེས་ཀྱང་། སེམས་པ་ཁྱོན་ནས་བདེ་
ལ་འབབ་མ་ཐུབ། སྤྱིར་འཛམ་བུ་གླིང་དུ་བདེན་གྲུབ་ཀྱི་ཆོས་གཅིག་ཀྱང་མེད་ལ། རྨི་
ལམ་དེ་བས་ཀྱང་བདེན་པར་འཛིན་ག་ལ་རུང་། གཏན་ནས་འཛིན་མི་རུང་ནའང་། རྨི་
ལམ་བཟང་ངན་གྱི་དབང་གིས་སེམས་ལ་བདེ་སྡུག་གི་ཚོར་སྣང་འདྲ་མིན་སྤྱོད་པ་



མུ་འབྲེལ་བརྩམས་སྒྲུང་།
མངོན་གསལ་རེད། དེ་བས་མོས་ཆུང་བྱིས་པའི་སྐབས་སུ་མོའི་ཨ་མས་རྨི་ལམ་ལ་ཡིད་
ཆེས་རྒྱུ་མེད། རྨི་ལམ་མི་རྨིས་དགུ་རྨིས་བྱེད། ཡིན་ཡང་། མི་རྨིས་པ་གཉིས་ཡོད་པ་ནི་
རྣ་སྟེང་ནས་རོ་འདྲུད་པ་དང་ལག་མཐིལ་ནས་རྟ་རྒྱུགས་པ་ཡིན་ཟེར་བ་དྲན། ངོ་མ་དེ་
གཉིས་ད་བར་དུ་རྨིས་མྱོང་མེད་སེམས་ཀྱིན་བདེན་པ་རེད་འདུག་སྙམ། རྣམ་རིག་
བསྒྲིམས་ཏེ་བསམ་གཞིགས་དང་ཞིབ་ལྟ་ཐེངས་ཤིག་བྱེད་དུས་མོས་ལྷམ་ཀྱང་མ་ཕུད་
པར་ཉལ་ཁྲིའི་སྟེང་ཉལ་འདུག སྒེའུ་ཁུང་ལས་ཉི་འོད་ཅིག་མོའི་གདོང་ལ་འཕྲོས་
འདུག་ལ། མིག་ལས་མཆི་མ་བཞུར་བཞུར་པས་གདོང་བའང་བརླན་འདུག ཁང་བའི་
ནང་དུ་ཆུ་ཚོད་ཀྱི་ཐག་སྒྲ་མ་གཏོགས་ཅི་ཡང་གོ་རྒྱུ་མེད་པས་འཇམ་ཐང་ངེར། ལྷིང་
འཇགས་སེར་གནས་འདུག མོས་སྟོད་གོས་བརྗེས་ཏེ་གཟུགས་པོ་བཀྲུ་དགོས་བསམས་
ཏེ་ཡར་ལངས་ནས་སྟོད་གོས་འཇོག་སའི་ཆ་སྒམ་གྱི་སྒོ་ཕྱེ་དུས་དེའི་ནང་དུ་དེང་རབས་
ཀྱི་ལག་འཁྱེར་ཁུག་མ་ནག་པོ་གསུམ་གཅིག་ཐོག་གཅིག་ཏུ་བརྩེགས་ནས་བཞག་འདུག
མོས་རེ་རེ་བཞིན་ཁ་འབྱེད་དུས་ཁུག་མ་གཉིས་ཀྱི་ནང་དུ་སྒོར་བརྒྱ་ལོར་
བརྩེགས་མས་ཁེངས་འདུག མོས་དེ་འདྲའི་སྒོར་མོ་འབོར་ཆེན་ཞིག་མི་ཚེའི་ནང་མཐོང་
མ་མྱོང་བས་ཧ་ལས་སོང་། ཁུག་མ་གཞན་པ་དེའི་ནང་དུ་གཡུ་དང་བྱུ་རུ། གསེར་དངུལ་
གྱི་རྣ་རྒྱན། མཛུབ་དཀྲིས་དང་སྐེ་རྒྱན་སོགས་ཧ་ཅང་མང་། མོའི་སེམས་ལ་མུ་མཐུད་
དུ་སྔོག་འདོད་ཀྱི་འདུན་པ་བྱུང་ནས་གཟི་དང་བྱུ་རུ་གཡུ་དེ་དག་ཡར་སྔོག་མར་སྔོག་
བྱས་རྗེས་ཆ་རྒྱུས་ཅན་གྱི་གཟི་ཞིག་མཐོང་། ཚེ་སྐྱིད་ཀྱིས་འདི་ངའི་རེད། འདི་ངའི་མ་
རེད་དམ། ཞེས་ངག་ལས་དབང་མེད་དུ་ཤོར། འདི་དོན་འགྲུབ་ཀྱིས་ང་ལ་སྤྲད་པའི་
ཆེས་ཐོག་མའི་ལག་རྟགས་མ་རེད་དམ་ཞེས་རང་ཉིད་ཀྱིས་རང་ཉིད་ལ་ཁེར་ལབ་



མིག་ཆུ་ཐ་ར་ར།
བརྒྱབས། དོན་དངོས་སུ་གཟི་དེ་ཚེ་སྐྱིད་ཀྱིས་སྡེ་བའི་མ་ཎི་ཁང་དུ་བྱམས་པའི་སྐུ་ཞིག་
བཞེངས་འཆར་ཡོད་པ་དེ་ལ་ཕྲ་རྒྱན་དུ་ཕུལ་བ་ཡིན། གཟི་དེར་མིག་དགུ་ཡོད། དེ་ཧ་
ཅང་རྩ་ཆེན་ཡིན་པ་འདྲ། བྱམས་སྐུ་བཞེང་ལ་ཉེ་དུས་མི་མང་གིས་སེན་རྟིང་རྣག་
དང་སེན་མགོ་ཁྲག་གིས་བསགས་པའི་འབུལ་ཡོན་དག་སུས་འཁྱེར་འདིས་འཁྱེར་མ་
ཤེས་ལ་བྱམས་སྐུ་བཞེང་རྒྱུའི་འཆར་གཞི་དེ་ཉིན་མོའི་རྨི་ལམ་ལྟ་བུར་གྱུར། རྫོང་གི་
ཉེན་རྟོག་པས་རྐུན་མ་སུ་ཡིན་མིན་རྩད་གཅོད་བྱས་ཀྱང་མ་ཤེས། འདི་དག་དེ་སྔོན་
བརླགས་སོང་བའི་ཅ་དངོས་ཡིན་པ་མོས་གསལ་བོར་རྟོགས་སོང་། གལ་སྲིད་ཚེ་སྐྱིད་
ནི་ཤེས་ཡོན་སློབ་སྦྱོང་གི་རོ་བཅུད་ལ་ཉམས་སུ་མྱོང་བའི་བུད་མེད་ཤེས་ཡོན་ཅན་ཞིག་
ཡིན་རྒྱུ་ན་མོས་ཅ་དངོས་དག་འཁྱེར་ནས་འགྲོ་སྲིད་ལ། ཕ་ཡུལ་ལ་འབྲེལ་བ་བྱས་ཏེ་
རྐུན་མ་སུ་ཡིན་བཤད་ངེས། འོན་ཀྱང་མོ་ནི་ཀ་ཁའི་འབྲི་ཀློག་ཙམ་ཡང་མི་ཤེས་ཤིང་
བྱ་བ་ལེགས་ཉེས་ཅི་འདྲ་ཞིག་བྱུང་ཡང་ལས་དབང་ཁོ་ན་ལ་ཁ་གཡར་ནས་བཟོད་
བསྲན་བྱེད་པའི་བུད་མེད་ཅིག་ཡིན་སྟབས། མོས་དེ་དག་ནི་བོར་བརླག་ཏུ་སོང་བའི་ཅ་
དངོས་དག་ཡིན་པ་ཤེས་ཀྱང་རང་ཉིད་ཀྱིས་རང་ཉིད་ལ་འཁང་ར་དང་ལེ་གདའ་བྱེད་
ན་མ་གཏོགས་ཅི་ཡང་བྱེད་མི་ཐུབ། ཚེ་སྐྱིད་ཀྱིས་གལ་སྲིད་ངས་རྒྱ་སྐད་ཤེས་རྒྱུ་ན་སྒོར་
མོ་དང་ཅ་ལག་འཁྱེར་ཏེ་བྲོས་ན་བཟང་སྙམ། ཚེ་སྐྱིད་ཧོན་ཐོར་ནས་བསྡད་ཡོད་པའི་
སྒང་ལ་ཨ་ལགས་དང་རྡོ་རྗེ། སྐྱེས་གཟུགས་མཛེས་པའི་རྒྱུ་མོ་གཅིག་བཅས་ནང་དུ་
བསླེབས། ཨ་ལགས་ཀྱི་ཞལ་མདོག་དམར་ནག་ཏུ་གྱུར་འདུག ཚེ་སྐྱིད་ལ་ཅུང་མ་
རངས་པའི་མིག་ཞགས་ཤིག་འཕངས་རྗེས། འདྲེ་མོ་འདིས་མི་མཐོང་དགུ་མཐོང་ཚང་
མ་མཐོང་འདུག་ཅེས་བཀའ་བཀྱོན་གནང་བས་ཚེ་སྐྱིད་ཀྱིས་མདང་དགོང་གི་གནས་
72



མུ་འབྲེལ་བརྩམས་སྒྲུང་།
ཚུལ་དང་ད་ལྟའི་དོན་རྐྱེན་སོགས་ལ་བསྲན་མ་ཐུབ་པས་སྐད་བརྒྱབས་ཏེ་ངུས། བུ་མོ་
དེ་དང་ཞབས་ཞུ་བ་གཉིས་བུད་སོང་། ཨ་ལགས་མོའི་འགྲམ་ལ་ཡོང་སྟེ་མ་ངུ་། མིས་
གོ་ན་འཕྱ་སྨོད་བྱེད་ངེས་ཞེས་གསུངས་བཞིན་མོའི་མགོ་ལ་བྱིལ་བྱིལ་ཐེངས་འགར་བྱས་
པས་མོའི་ཁོང་ཁྲོ་ཅུང་ཙམ་ཞི། རིན་པོ་ཆེའི་གདོང་ན་དོགས་མི་བདེ་བའི་ཉམས་ཤིག་
མངོན་འདུག་ལ། རྒྱུན་ལྡན་མིན་པའི་སྐད་གདངས་ཀྱིས་སང་ཉིན་ང་ཚོ་ནང་ལ་ལོག་
དགོས། དེ་རིང་ཟ་མ་ཞིམ་པོ་ཞིག་ཟོས་རྗེས་ཕྱིར་ལོག་པར་སྟ་གོན་བྱེད་དགོས་ཞེས་
གསུངས། མོས་མདང་དགོང་བྱུང་བའི་གནས་ཚུལ་དང་། གཡུ་བྱུ་རུ་རིན་ཆེན་དག་
གང་ནས་བྱུང་བར་ཁ་གསལ་ཞིག་འདྲི་འདོད་ཀྱང་ཕན་འབྲས་ཀྱིས་སྟོང་བ་ཤེས་ཏེ་མི་
འདོད་བཞིན་དུ་སྣང་མེད་ལ་མི་འཇོག་ཀ་མེད་བྱུང་། །
ཉིན་དེར་ཨ་ལགས་ཀྱིས་ནམ་རྒྱུན་བསྣམས་པའི་གོས་སེར་བོའི་ན་བཟའ་ཕུད་
དེ་རྒྱ་ནང་དུ་དར་ཁྱབ་ཆེ་བའི་སྟོད་གོས་དང་དོར་མ་ནག་པོ་ཞིག་གོན་འདུག་ལ།
ཞབས་ལ་འཇུར་རྟ་དམར་བོ་བཀྲག་མདངས་བཀྲ་བ་ཞིག་གྱོན། སྤྱན་ཤེལ་ནག་པོ་ཞིག་
བརྒྱབས། ཨ་ལགས་ཀྱི་བཟོ་ལྟ་ལ་བལྟས་ན་ལས་ཁུངས་གང་རུང་གི་སྦྱིན་བདག་གམ་
ཡང་ན་འབུམ་འགའ་ཤས་ཀྱི་བདག་པོ་ཚོང་དཔོན་ཆེན་པོ་ཞིག་དང་ཀུན་ནས་
མཚུངས། ཁོང་གིས་གདོང་ལ་ཡིད་ཚིམས་པའི་མདངས་ཤིག་མངོན་སྟེ། བོད་ལྭ་མ་གྱོན།
རྒྱུ་ལཱ་གོན། གྲོང་ཁྱེར་གྱི་མི་ཚོགས་གསེབ་ནས་རྒྱ་ལཱ་གྲལ་དག་ཅིག་གོན་མ་གཏོགས་ངོ་
ཚ་དང་བརྙས་བཅོས་མྱང་ཡོང་ཅེས་བཤད། ཚེ་སྐྱིད་ཀྱིས་བརྟན་བརླིང་བྲལ་ཞིང་རིགས་
ཞེན་གྱི་ལ་རྒྱས་སྟོང་བའི་ཁོ་ལྟ་བུ་ཞིག་དང་ལྷན་དུ་ཉིན་གཅིག་ལ་འཚོ་བ་ལས་ཤི་ན་
དགའ་སྙམ། དེ་ནས་ཨ་ལགས་ཀྱིས་ཅི་ཞིག་བཤད་ཀྱང་མོའི་རྣ་ལམ་དུ་འགྲོ་ཁག་པོར་



མིག་ཆུ་ཐ་ར་ར།
གྱུར། ཞབས་ཞུ་བ་རྡོ་རྗེ་ནང་དུ་བསླེབས་སོང་། ཚེ་སྐྱིད་ཉལ་ཁྲིའི་སྟེང་ཁ་སྒེའུ་ཁུང་ལ་
གཏད་དེ་བསྡད་འདུག་ལ་ཨ་ལགས་ཚུར་འཁོར་ཏེ་བསྡད་འདུག རྡོ་རྗེ་ཡིས་ཨ་ལགས་
ལ་རྣམ་འགྱུར་ཞིག་བྱས་ནས་སྟོད་གོས་ཀྱི་ཁུག་མ་ལས་ཤོག་བུ་དཀར་བོ་ཞིག་བཏོན་
རྗེས། ཚེ་སྐྱིད་ལ་གཅིག་བལྟས། མོས་ཅི་ཞིག་མཐོང་བ་བཞིན་མིག་གཉིས་སྒེའུ་ཁུང་གི་
ཕྱི་རོལ་ལ་ཅེར་བའི་སྐབས་དེ་དང་བསྟུན་ཁྲོམ་ནས་ཉོས་པའི་བཟི་སྨན་དག་སྒོ་འགྲམ་
གྱི་སྒྲོག་ཙེ་སྟེང་བཞག་པའི་ཇ་དམ་དམར་བོའི་ནང་དུ་བྲེལ་འཚུབ་ཀྱིས་བླུགས་རྗེས། ཨ་
ལགས་ལ་གཅིག་བལྟས་ནས་བཟི་སྨན་བླུགས་སྣོད་ཀྱི་ཤོག་བུ་དམར་བོ་དེ་སྒོ་འགྲམ་གྱི་
གད་སྙིགས་བླུགས་སྣོད་ནང་དུ་གཡུགས། རྒྱ་མོ་དེ་ཡོང་སྟེ་རིན་པོ་ཆེ་ཕེབས་རན་སོང་
ཟེར། ཨ་ལགས་ཀྱིས་ཚེ་སྐྱིད་ལ་ཁྱོད་ཐང་ཆད་ན་ནང་ནས་སྡོད་དང་ཞབས་ཞུ་བས་ཟ་
མ་འཁྱེར་ཡོང་ན་ཡག་པོར་ཟོ། ང་ཚོ་ཚོགས་འདུ་ཞིག་ལ་འགྲོ་དགོས་ཞེས་བཤད། མོས་
མགོ་བོ་ནང་དུ་གཡུག་ཙམ་བྱེད་པ་ལས་ཅང་མ་བཤད། དོན་ངོ་མར་སྐད་ཆ་དེ་ནི་
མགྲིན་པའི་ཡན་ནས་ཐོན་པ་ཙམ་རེད་སྙམ་ཡང་མོར་བྱ་ཐབས་དབེན། བློ་གཟུ་བོར་
གནས་པའི་ཀློག་པ་པོ་རྣམ་པ། ཁྱོད་ཚོས་བལྟས་ན་ཨ་ལགས་དང་རྡོ་རྗེ་གཉིས་ཀྱིས་ཚེ་
སྐྱིད་ལ་སྣང་ཆུང་བྱས་པ་མང་དྲགས་སོང་བ་མ་ཡིན་ནམ། ཅ་དངོས་དང་སྒོར་ལ་སྣང་
དོགས་སྤུ་ཙམ་ཡང་མི་བྱེད། ཐ་ན་རང་ཉིད་རྐུན་མ་ཡིན་པའི་གསང་བ་ཕྱི་ལ་ཤོར་འགྲོ་
སྙམ་པའི་འཇིགས་སྣང་དང་སེམས་ཁྲལ་ཡང་མེད། དེ་ནི་མོར་དེའི་འཇོན་ནུས་མེད་པ་
སྔོན་ནས་རྟོགས་པ་རེད་དམ་ཡང་ན་ཅི། མོས་ལམ་སང་སྒོ་ནང་ལོགས་ནས་
བརྒྱབས་རྗེས་རིན་ཆེན་གྱིས་བཀང་བའི་སྒམ་དེ་ཁ་ཕྱེས་ནས་ཡར་བསྔོག་མར་བསྔོག་
ཐེངས་འགའ་བྱས་ནས་གཟི་མིག་དགུ་བ་བླངས་ཏེ་སྐེ་ལ་བཏགས་པས་བྱ་བ་ཆེན་པོ་



མུ་འབྲེལ་བརྩམས་སྒྲུང་།
ཞིག་འགྲུབ་པ་བཞིན་ཉལ་ཁྲིའི་སྟེང་གན་རྐྱལ་ཏུ་ལོག་ནས་གཉིད་ལ་ཤོར། ཕྱི་ལོག་
ནས་ཁྲོ་་་་་ཁྲོད་་་་་༌ཅེས་སྒོ་རྡུང་བའི་སྒྲ་ཞིག་གྲགས། མོ་མྱུར་དུ་སོང་ནས་སྒོ་ཕྱེ་དུས་
ཞབས་ཞུ་བ་ཞིག་གིས་ཟ་མ་སྣ་ཁ་འགའ་ཤས་ཤིག་སྒྲོག་ཙེ་སྟེང་དུ་བཞག་རྗེས་གུས་
འཛུམ་དང་བཅས་ཏེ་བུད་སོང་། མོས་ཁ་སང་གི་ཞོགས་ཟས་མ་གཏོགས་ཟས་མེད་པས་
གྲོད་ཁོག་ལྟོགས་ཡོད་པ་སྨོས་ཅི་དགོས། མོས་ཉིན་མང་བོ་མང་བོ་ཞིག་ལ་ཟ་མ་མ་
མཐོང་བ་བཞིན་ཟས་དག་རྔམ་བཟའ་རྔམ་འཐུང་བྱས། ཕོར་བ་ཆུང་ཆུང་ནང་གི་
དམར་ཁ་ཚ་ཁ་ཟས་ལྟར་ཟ་བའི་ཚུལ་མི་ཞིག་གིས་མཐོང་ན་མོ་སྨྱོན་མ་ཞིག་རེད་ཅེས་
བརྗོད་ངེས། མོས་སྨྱོན་བཟའ་བྱས་པས་མིད་པ་འགག་སྟབས་ཙོག་ཙེའི་སྟེང་དུ་ཡོད་
པའི་ཇ་དམ་ནང་གི་ཆུ་དེ་འདྲའི་ཚ་བོ་མིན་བས་ཕོར་བ་ཞིག་གི་ནང་དུ་བླུགས་ནས་
ཧུབ་ཐེངས་གཅིག་གིས་འཐུང་རྗེས་བསྐྱར་དུ་བླུགས།
སློང་མོ་བའི་འཚོ་བ།
མཁའ་དབྱིངས་ན་ཟླ་བ་མེད་ལ། སྐར་འོད་ཀྱང་མེད་པའི་མཚན་མོ་དེར་ཁྲུན་
ཏུའུ་གསོལ་མགྲོན་ཁང་ཆེན་མོའི་ཐོག་རྩེག་གསུམ་པའི་སྒོ་ཨང་བདུན་པའི་འགྲམ་དུ་
ཞབས་ཞུ་བ་ཕོ་མོ་ཚོས་མཐོང་མ་མྱོང་བའི་སྲོག་ཆགས་ཤིག་མཐོང་བ་བཞིན་འཚང་ཁ་
ཤིག་ཤིག་གིས་སྐད་ཅོར་རྒྱག་བཞིན་མཆིས། ལྟོ་བ་ཅུང་ཙམ་འབུར་བའི་འགོ་བ་དེས་
ལག་པ་གཉིས་རྒྱབ་ལག་བཅས་ཏེ་ཁེངས་ཉམས་ཀྱིས་བསླེབས་པས་ཚང་མ་འཇམ་ཐིང་
ངེར་གྱུར་སོང་། ཚེ་སྐྱིད་ཀྱང་སད་སོང་། མོས་རང་ཉིད་ཀྱི་མགོ་མདུན་ཅོག་སྟེང་བཞག་
75



མིག་ཆུ་ཐ་ར་ར།
འདུག་ལ་ཞབས་ཞུ་བ་ཚོས་མོ་རུབ་ནས་བསྡད་ཡོད་པ་མཐོང་། འགོ་བ་དེས་མོ་མར་
སྐྱེལ་ཞེས་བཤད་རྗེས་མོའི་ཅ་དངོས་དང་སྟོད་གོས་དག་སྒོའི་ཕྱི་རོལ་ཏུ་གཡུགས། དེ་
དུས་མོས་རང་ཉིད་ཀྱི་གྱོན་ཆས་མ་གཏོགས་ཅ་ལག་གཞན་རྣམས་མེད་པ་རྟོགས། ཚེ་
སྐྱིད་སྨྱོས་པ་བཞིན་ཁང་བའི་ནང་ནས་ཡར་རྒྱུགས་མར་རྒྱུགས་ཐེངས་འགའ་བྱས་ཏེ་
ཁོ་ཚོ་གང་ལ་བུད་སོང་། ཁོ་ཚོ་གང་ལ་བུད་སོང་་་་་་། གང་ལ་བུད་སོང་་་་་་་་་་་་
་་་་་་། གང་ལ་བུད་་་་་་་སོང་། ཞབས་ཞུ་བ་རྒན་པ་ཞིག་གིས་ཁོང་ཚོ་ཕྱིན་སོང་ཞེས་
བཤད་ཀྱང་མོས་མ་གོ མོར་འགྲོ་དགོས་པའི་ལུས་ཀྱི་རྣམ་འགྱུར་འདྲ་མིན་བསྟན་
པས་མོས་ཨ་ལགས་སྔོན་ནས་སོང་ཟིན་པ་ཤེས་སོང་། མོ་ཡང་འགྲོ་དགོས་པའི་ལུས་ཀྱི་
རྣམ་འགྱུར་བསྟན། ང་འགྲོ་རྒྱུ་མིན། ངས་་་་༌ཁོང་ཚོ་ཡོང་རག་བར་དུ་བསྒུག་རྒྱུ་ཡིན།
ཡོང་་་་་་་་རག་བར་དུ་བསྒུག་རྒྱུ་ཡིན།
ཁོང་ཚོ་འགྲོ་མི་སྲིད།་་་་འགྲོ་མི་སྲིད་ཅེས་ངག་ལས་བརྗོད་ཞོར་འཁྱར་འཁྱོར་གྱི་གོམ་
སྟབས་སྒོའི་ཕྱི་རོལ་ཏུ་བསྒྱུར་ཞིང་རང་ཉིད་ཀྱི་རྒྱབ་ཁུག་དང་སྟོད་གོས་ས་ལས་
བསྒྲུགས་ཏེ་རྒྱབ་ཏུ་འཁུར། མོ་དེ་ལྟར་བདག་པོ་མེད་པའི་སྒོ་ཁྱི་དང་ཁྱིམ་མི་སྟོང་བའི་
ལྡོམ་པོ་ཞིག་ཏུ་གྱུར་བས་གང་དུ་འགྲོ་དགོས་པ་ཡང་མ་ཤེས་ལ་ཇི་ལྟར་འགྲོ་དགོས་པ་
ཡང་མ་ཚོར། མདུན་ཕྱོགས་སུ་བསྲིངས་པའི་སྣུམ་ནག་གི་གཞུང་ལམ་སྟེང་ནས་མུ་
མཐུད་དུ་མདུན་དུ་བསྐྱོད། མོས་སེམས་ལ་འདི་ལྟར་དྲན་་་་། རྗེ་བཙུན་སྒྲོལ་མ་
མཁྱེན། འདི་འདྲའི་ལས་ངན་པ་ངས་ནམ་ཞིག་ལ་བསགས་སམ། ངོ་མ་ང་ནི་འཆི་རྒྱུ་
མེད་ལ་ཡོང་རྒྱུ་མང་བའི་ཡུགས་མོ་ཞིག་རེད་ཨང་ཅེས་རང་ཉིད་ལ་སྡིག་དམོད་བྱས་
པར་མ་ཟད། ཕ་མ་གཉིས་ཀྱིས་བཙན་གྱིས་ང་ཁྱི་ལྟ་བུའི་ཨ་ལགས་ཤིག་གི་རིག་མ་བྱེད་



མུ་འབྲེལ་བརྩམས་སྒྲུང་།
དུ་བཅུག་སོང་ཞེས་འཁང་ར་དང་ལེ་བདའ་གྲངས་མེད་བྱས། ཡིན་ཡང་མོའི་སེམས་
ནས་ཨ་ལགས་གང་དུ་སོང་ངམ། ཁོང་གིས་ང་འདི་ལྟར་གཡུག་མི་སྲིད། ཁོང་ལ་
རྐྱེན་ངན་ཞིག་བྱུང་བ་ཡིན་ནམ་སྙམ།
དུས་དེ་ནས་བཟུང་ཚེ་སྐྱིད་ནི་ཟ་རྒྱུ་དང་གོན་རྒྱུ་མེད་ལ་འགྲོ་ས་དང་འདུག་ས་མེད་
པའི་སློང་མོ་བ་ཞིག་ཏུ་གྱུར། མོས་ལག་ཏུ་ཕོར་བ་བཟུང་ནས་ཁྱིམ་རེ་རེའི་སྒོ་དྲུང་ཉུལ་
དུས་ཁྱིམ་བདག་མ་ཚོའི་སོ་ཕྲེང་ལ་ཡིད་ཐང་ཆད། དབྱུག་པ་དང་ཕོར་བ་ལག་ཏུ་
ཐོགས་མཁན་མོའི་ཉལ་གོས་ནི་ཨ་སྔོན་གྱི་ནམ་འཁའ་དང་ཉལ་གདན་དབྱིག་འཛིན་
དགའ་མ། ཉལ་གྲོགས་ནི་པུས་མོ་སྐྱ་རིལ་དང་འདུག་རོགས་ནི་གྲིབ་མ་ནག་རིལ་ཁོ་ན་
ལགས། དེ་ལྟར་མོའི་ཁོག་པའི་ནང་དུ་བཀྲེས་སྐོམ་གྱི་མེ་ལྕེ་འབར་ཞིང་། ཕྱི་རོལ་ནས་
གྲང་ངར་དང་ཚ་བའི་འཇབ་རྒོལ་བཙན་ཡང་བདག་སྐྱོང་བྱེད་མཁན་དང་། སེམས་
གསོ་གནང་མཁན་ནི་ཉིན་མོའི་སྐར་མ་ཡི་གཟུགས་སུ་གྲུབ་པས་མོ་ལ་ཁེར་རྐྱང་གི་མིག་
ཆུ་དང་འཁུན་སྒྲ། འགྱོད་གདུང་གི་མིག་ཆུ་དང་འཁང་ར་སོགས་ཅི་འདྲའི་མང་ཨང་།
ཉིན་ཞག་གི་འགྱུར་འགྲོས་དང་བསྟུན་ཏེ་མོའི་གཟུགས་པོ་ཉིན་རེ་ནས་ཉིན་རེར་སྐམ་
རིད་དུ་གྱུར་ཅིང་། ལུས་ཀྱི་ཟུངས་ཀྱང་ཟད་དེ་གོམ་པ་ཡང་ཕོ་དཀའ་བའི་གནས་སུ་
ལྷུང་། དེ་ལྟར་ན་ཡང་མོས་གོག་མ་ནུར་གྱིས་གད་སྙིགས་རེ་རེའི་ནང་དུ་བྱེའུ་ཡིས་རྒུམ་
བུ་འཚོལ་བ་བཞིན་ཟ་མ་ཟ་འཕྲོ་དང་སྟོད་གོས་རྙིང་བ་དག་བཏུས་ཏེ་ཉར། མཚམས་
རེར་གྲོང་ཁྱེར་གྱི་བྱིས་པ་བསམ་མེད་འགས་ཚེ་སྐྱིད་ཀྱི་རྒྱབ་ལོགས་ནས་ཕུད་རྒྱག་
བཏང་སྟེ་མོ་ས་ལ་བསྐྱེལ་རྗེས་འགྲམ་དུ་བཅར་ནས་ཐོབ་དངུལ་གང་ཡོད་ཚང་མ་
འཕྲོག་འགྲོ། ངོ་མ་སྙིང་རེ་རྗེ། མོ་ལྟ་བུའི་བུད་མེད་བཟང་བོ་ཞིག་གིས་བསྲན་དཀའ་



མིག་ཆུ་ཐ་ར་ར།
བའི་སྡུག་བསྔལ་འདི་འདྲ་མྱོང་དགོས་པ་ལས་དབང་རེད་དམ། ཚེ་སྐྱིད་ཀྱིས་མགོ་
རས་དམར་བོ་དེ་མགོ་ལ་མ་གོན་པར་སྐེ་ལ་དཀྲིས་ཏེ་རང་ཉིད་ཀྱི་གཟི་དེ་མི་གཞན་
གྱིས་མ་མཐོང་བར་བྱས། དྲང་མོར་བཤད་ན་མོས་གཟི་དེ་བཙོངས་ནས་ཕ་ཡུལ་ཏུ་
ལོག་དགོས་བསམས་ཀྱང་རྒྱ་སྐད་གཅིག་ཀྱང་མི་ཤེས་པོས་ཡོད་ཚད་འཕྲུལ་སྣང་གི་རྨི་
ལམ་ལྟ་བུར་གྱུར། གལ་སྲིད་མོས་རྒྱ་སྐད་ཤེས་པའི་དབང་དུ་བཏང་ན་ཡང་གཟི་རིན་
ཏག་ཏག་ཅིག་ལོན་རྒྱུ་ཕར་ཞོག ཐ་ན་ཚེ་སྲོག་རྟ་རྔ་འདྲ་བོ་ཡང་ཤོར་ཉེན་ཆེ་བས།
དམྱལ་བ་མི་ཡུལ་དུ་འཕོས་པ་ལྟ་བུའི་སྡུག་བསྔལ་མྱངས་དགོས་བྱུང་། ཉིག་ཞག་གི་
ཕྲེང་བ་རིམ་གྱིས་འདས་དུས་མོ་ནི་སྐམ་ཞིང་རིད་པ་ཞིག་ཏུ་གྱུར་སྟབས་མོས་མགྱོགས་
པོར་ཤི་སོང་ན་དགའ་ཨང་སྙམ། དོན་དམ་པར་བཤད་ན་འཆི་རྒྱུ་ཡང་དེ་འདྲའི་སླ་མོ་
ཞིག་ག་ལ་ཡིན། སྐབས་དེར་མོས་ཤ་ལས་མཆེད་པའི་བུ་ཕྲུག་དང་། དྲིན་ཆེན་གྱི་ཕ་མ་
དག་ཡིད་ལ་འཁོར་མི་སྲིད། ཐ་ན་རང་ཉིད་ཀྱང་སུ་ཡིན་པ་བརྗེད་ནས་འགྲོ་ཞིང་།
ཉིན་རེར་ལྟོ་བ་འགྲངས་ཙམ་གྱི་ཟ་མ་ཐོབ་ན་འདོད་པ་ཁེངས་ནས་བསྡད། ཆར་བ་
ཤག་ཤག་ཏུ་ཉིན་མཚན་འགའ་ལ་བབས་པས་མོ་འགྲོ་ས་དང་ཆར་གཡོལ་བྱེད་སའི་
ཁུང་བུ་ཞིག་ཀྱང་མ་རྙེད་པར་རྒྱུ་ལམ་དང་སྲང་ལམ་དག་ཉུལ་ཤུལ་ནས་མཐར་ལྕགས་
སྒོ་ཆེན་པོ་ཞིག་གི་འགྲམ་དུ་འབྱོར། སྒོ་དེའི་ཟུར་གཅིག་ན་སྒང་ལ་ལྕགས་ལེབ་ཀྱིས་
བཀབ་པའི་ཁང་བ་སྒོ་མེད་ཅིག་མཐོང་བ་དང་མོ་རྒྱུག་མ་ལྡིང་གིས་དེའི་ནང་དུ་སོང་།
དེའི་ནང་དུ་སྦག་སྦག་དང་ལྕགས་རྟ་འགའ་བཞག་ཡོད་པ་མཐོང་། མོ་ཁང་ཆུང་གི་
ཟུར་གཅིག་ཏུ་རྐང་རྐྱང་ལག་རྐྱང་བྱས་ཏེ་བསྡད། མཚན་མོ་དེར་མོ་ལ་དྲོ་ཞིང་འཇམ་
པའི་གནས་མལ་ཞིག་རྙེད་པས་བརྗོད་ཡུལ་ལས་འདས་པའི་དགའ་སྣང་ཞིག་གིས་བཟི་
78



མུ་འབྲེལ་བརྩམས་སྒྲུང་།
ནས་སོང་། ཉིན་དེ་ནས་བཟུང་མོས་ཉིན་ལྟར་ས་རུབ་དུས་ལྕགས་ཁང་དེའི་ནང་དུ་
འཛུལ་ནས་ཉལ་བ་དང་ཞོགས་པ་སྐྱ་མདའ་མ་བཏང་གོང་ནས་ཕྱིར་ཐོན། དེ་ནས་
བཟུང་མོས་རང་ཉིད་ལའང་གནས་ས་བརྟེན་ས་ཞིག་ཡོད་སྙམ་གྱི་ཡོད། ཉིན་ཞིག་མོས་
ཁྲོམ་སྲང་ནས་གད་སྙིགས་ནང་དུ་ཀུ་ཤུ་མང་བོ་གཡུགས་འདུག་པ་དག་བླངས་ཏེ་ཧམ་
བཟའ་བྱས་ནས་འགའ་ཞིག་བསྒྲུགས་ཏེ་ཅི་ཞིག་ཐོབ་པ་བཞིན་སྔོན་གྱི་ལྕགས་ཁང་ནང་
དུ་འཛུལ། མཚན་མོ་དེར་ཕྱི་རོལ་ནས་མཚན་གང་བོར་ཆར་བ་ཤག་སྒྲ་དང་བཅས་ཏེ་
མཚམས་མེད་དུ་བབས་པ་དང་།་་་ཚེ་སྐྱིད་ཀྱི་གྲོད་ཁོག་ནང་ན་ཚའི་ཟུག་གཟེར་ལངས་
ཏེ་ངག་ལས་ཨ་ཡོ་་་ཨ་མ་་་་ཨ་མ་་་་་ཞེས་འཁུན་སྐད་སྒྲོག་པ་གཉིས་ནི་ཕན་ཚུན་ལ་
འགྲན་བསྡུར་བྱེད་པ་དང་ཀུན་ནས་མཚུངས། མོའི་ཁོག་སྨད་དུ་ཁབ་ཀྱིས་གཙགས་
བཞིན་པ་ལྟར་གྱི་ན་ཟུག་བསྟུད་མར་ལངས་པས་ཐོད་པ་དང་འགྲམ་རྩ་དག་ནས་རྡུལ་
ཆུ་བཞུར་ཞིང་། སྐེ་ཚ་སོབ་སོབ་ཏུ་གྱུར། མོས་སྐེ་ལ་དམ་དུ་བསྡམས་པའི་མགོ་རས་
དམར་བོ་དེའི་མདུད་པ་མུན་ནག་གི་ནང་ནས་ལག་སྙོབ་བྱས་ཏེ་བཀྲོལ་བ་དང་།
གདོང་དང་སྐེ་ཡི་དངུལ་ཆུ་དག་ཕྱིས། སྐབས་དེར་མོའི་ན་ཟུག་ཅུང་འཇགས་པས་མོ་
གཉིད་ལ་ཤོར་སོང་།
ཉི་གཞོན་དབྱིག་འཛིན་མའི་ལྟོ་བའི་སྟེང་འཕྲོས་ཤིང་། ཉི་ཟེར་གྱི་འོད་ཐིགས་ལྕགས་
ཁང་གི་ནང་དུ་ཕོག་འདུག་ཀྱང་། ཚེ་སྐྱིད་ད་དུང་ཡང་གཉིད་ལས་སད་མི་འདུག
ལྕགས་སྒོ་ཆེན་པོ་དེ་ཁྲོག་སྒྲ་དང་བཅས་ཏེ་ཕྱེ་བ་དང་ལག་ལ་ཕྱགས་མ་བཟུང་བའི་
རྒན་མོ་ཞིག་ཐོན། མོ་ནི་གཟུགས་སྟོབས་ཆེ་ཞིང་སྐམ་པོ་ཞིག་རེད། ལུས་ལ་ལྗང་མདོག་
གི་ནང་འཇམ་ཁ་ཚང་ཞིག་གྱོན་འདུག་ལ། རྐང་བའི་སྟེང་འདྲུད་ལྷམ་དཀར་བོ་ཞིག་



མིག་ཆུ་ཐ་ར་ར།
གོན་འདུག མོའི་གདོང་དབྱིབས་ཅུང་ནར་ཞིང་མིག་དཀྱུས་རིང་ཞིང་ཆེ། སྨིན་མའི་
སྟེང་གི་སྤུ་འགའ་ཤས་དཀར་བོར་གྱུར་འདུག་ཅིང་། དཔྲལ་མཚམས་ཀྱི་སྐྲ་ཡང་ཕལ་ཆེ་
བ་དཀར་བོར་གྱུར་ཡོད་པ་དང་། སྐྲའི་ལན་བུ་གཉིས་གཉའ་སྟེང་དུ་དཔྱངས་འདུག
མོའི་གདོང་ན་ལང་ཚོའི་འཛུམ་མདངས་ཡལ་འདུག་ཀྱང་། མིག་ཀོང་དུ་བྱམས་པ་དང་
བརྩེ་བའི་མདངས་ཤིག་གསལ་བོར་མངོན་འདུག ད་དུང་མི་ཡུལ་གྱི་འཚོ་བར་
བཅངས་པའི་དུངས་སེམས་ཤིག་ཀྱང་མངོན་འདུག། མོས་སྒོའི་ཕྱི་རོལ་ལ་གད་འཕྱི་བྱས་
ཚར་རྗེས་ཕྱགས་མ་སྒོ་ཟུར་དུ་བཞག་རྗེས་ལྕགས་ཁང་ནང་དུ་འཛུལ། རྒན་མོ་དེས་ཁང་
བའི་ནང་དུ་སྐྲ་གཟེངས་ཤིང་ལུས་ལ་སྟོད་གོས་རལ་བོ་གྱོན་པའི་མི་ཞིག་ཉལ་འདུག་པ་
མཐོང་བས་སེམས་ལ་ཞེད་སྣང་ཅིག་སྐྱེས་པའི་མོད་ལ་སྙིང་རྗེ་ཞེས་ངག་ནས་དབང་
མེད་དུ་ཤོར། ཚེ་སྐྱིད་གཉིད་ལས་སད་དུས་གདོང་ན་རྒས་གཉེར་གྱི་མེ་ཏོག་བཞད་པའི་
ཨ་ཡེ་རྒན་མོ་ཞིག་གིས་མོ་ལ་ཅེར་བསྡད་པ་མཐོང་། མོ་ས་ལས་ཡར་ལངས་དགོས་
བསམས་ཏེ་འགུལ་ཙམ་བྱས་ཀྱང་ལངས་མ་ཐུབ། རྒན་མོ་དེ་ཚེ་སྐྱིད་ཀྱི་འགྲམ་དུ་བཅར་
རྗེས་མོ་ལ་ཞིབ་ལྟ་ནན་མོ་ཞིག་བྱས་ཏེ་མོའི་སྐེ་ལ་བཏགས་པའི་གཟི་ལ་ལག་པས་རེག་
ཙམ་བྱས། ཚེ་སྐྱིད་ཀྱིས་རང་ནུས་གང་ཐུབ་ཀྱིས་གཟི་དེ་སྦས་ཐབས་བྱས། མོའི་གདོང་ལ་
སྐྲག་སྣང་ཅིག་མངོན་འདུག
རྒན་མོ་དེས་“བུ་མོ་ཁྱོད་སྐྲག་མི་དགོས་ངས་ཁྱོད་ལ་གནོད་སྐྱེལ་ནི་མ་རེད། ཁྱོད་གང་
ནས་ཡོང་བ་ཡིན་ནམ། ཁྱོད་གང་དུ་འགྲོ་རྒྱུ་ཡིན།”ཞེས་བོད་སྐད་རྣལ་མ་ཞིག་བརྗོད་
པས་ཚེ་སྐྱིད་ཀྱི་སེམས་ལ་བརྗོད་དུ་མེད་པའི་སྤྲོ་སྣང་ཞིག་བྱུང་བས་མོ་ལ་བལྟས། དེ་མ་
ཐག་ཏུ་མོ་ལ་མོ་སུ་ཡིན་ནམ། མོ་སུ་ཡིན་ནམ་སྙམ་པའི་དོགས་སྣང་བསླེབས། “བུ་མོ་



མུ་འབྲེལ་བརྩམས་སྒྲུང་།
ཡར་ལ་ལོངས་་་་། ཡར་ལ་ལོངས་དང་ངེད་ཚང་གི་ནང་ལ་འགྲོ”ཞེས་བཤད་དེ་ཚེ་
སྐྱིད་ཀྱི་དཔུང་གཡས་ནས་སྐྱོར་བཞིན་ནང་དུ་འཁྲིད། ཁྱོད་ཚོས་རྒན་མོ་དེ་སུ་ཡིན་མིན་
ཤེས་འདོད་ན་མོའི་ཁ་བརྡ་ལ་ཉན་རོགས།
ཚེ་རིང་སྒྲོལ་མའི་སྙིང་གཏམ།
ངའི་མིང་ལ་ཚེ་རིང་སྒྲོལ་མ་ཟེར། ང་མཚོ་སྔོན་ནས་ཡོང་བའི་བུ་མོ་ཞིག་ཡིན།
ཆུང་དུས་ཕ་མ་གཉིས་ནད་ཀྱིས་མནར་ཏེ་འཇིག་རྟེན་དང་ཁ་བྲལ་བས་ཨ་ཁུའི་ནང་དུ་
བསྡད། ང་སློབ་གྲྭར་ལོ་གཅིག་ལ་མ་གཏོགས་འགྲིམས་མྱོང་མེད། ལོ་བཅོ་ལྔ་ལ་འབུད་
རག་བར་དུ་ཨ་ཁུ་ཚང་གི་ཕྱུགས་རྫི་བྱས་ནས་བསྡད། ཁོ་ཚང་གིས་ང་གཡོག་པོ་ལྟ་བུར་
ངོས་འཛིན་བྱས་པས། ངའི་བྱིས་དུས་ཀྱི་འཚོ་བ་ལ་ཁ་དོག་གིས་དབུལ་ཞིང་ཕྱིར་དྲན་
བྱས་ན་སྙིང་རླུང་སྟོད་ལ་འཚང་ནས་ཡོང་བ་ཞིག་འདུག ཕྱིས་སུ་ང་རང་དང་ལོ་
མཉམ་པའི་བུ་མོ་འགའ་ལ་འགྲོགས་ཏེ་རྫོང་ཐོག་ཏུ་ཁང་བ་ལས་སར་ཞོར་ལས་ལ་
སོང་། དེ་རུ་རྒྱ་མི་དང་ལྷན་དུ་ལས་ཀ་ལས་དགོས། ང་ལ་ལས་ཀ་ལས་གྲོགས་རྒྱུ་མི་
ཞིག་ཡོད། ངེད་གཉིས་ཀྱིས་རྟག་པར་ལས་ཀ་མཉམ་ལས་བྱས་པའི་ལོ་ཟླའི་ནང་དུ་
ཕན་ཚུན་གྱི་བར་ལ་བརྩེ་དུང་ཟབ་མོ་ཞིག་ཆགས། ཁོང་གིས་ང་རྒྱ་ནང་དུ་འགྲོ་དགོས་
པའི་རེ་བ་ཞུས། ང་ལ་མཚོན་ན་མི་ཡུལ་དུ་ཁོ་ལས་ལྷག་པའི་ཞེན་ཆགས་བྱེད་ས་ཞིག་
མེད་པས་ཁོའི་རེ་བ་དང་དུ་བླངས། ངེད་གཉིས་གནས་འདིར་བསླེབས་དུས་ཁོའི་ཕ་མ་
གཉིས་ཀྱིས་གཉེན་སྟོན་ལ་མོས་མཐུན་བྱས་སོང་། ངེད་གཉིས་ཀྱི་གཉེན་སྟོན་དེ་རྒྱ་



མིག་ཆུ་ཐ་ར་ར།
བོད་གཉིས་ཀྱི་གོམས་སྲོལ་ལྟར་བྱས་པས་ཡུལ་འདི་གའི་མི་མང་ཚང་མས་བསྔགས་
བརྗོད་བྱས་སོང་། ངའི་ཁྱོ་ག་ཁོ་དངོས་གནས་མི་ཡག་པོ་ཞིག་ཡོད། ཁོ་ན་ནིང་
གྲོངས་སོང་། ངེད་གཉིས་ལ་བུ་གཅིག་དང་བུ་མོ་གཉིས་ཡོད། བུ་ད་ལྟ་རྒྱ་ནག་གི་པེ་
ཅིན་སློབ་གྲྭ་ཆེན་མོའི་དགེ་རྒན་ཡིན་ལ། ཁོས་བོད་ཡིག་མི་ཤེས་ཀྱང་བོད་སྐད་ཡག་པོ་
བཤད་ཤེས། བུ་མོ་ཆེ་བ་བོད་ལྗོངས་སློབ་གྲྭ་ཆེན་མོ་རུ་ཡོད། མོའི་དགའ་རོགས་བོད་པ་
ཞིག་ཡིན། བུ་མོ་ཆུང་བ་སློབ་གྲྭ་ལ་འགྲོ་བཞིན་མེད། མོ་གཉེན་སྒྲིག་བྱས་ཚར། མོས་
རྒྱལ་ས་ན་ཚོང་རྒྱག་གི་ཡོད། ང་གཅིག་བུར་ཁང་ཆེན་འདིའི་ནང་ལྷག་དུས་ཧ་ཅང་
སུན། མི་རྒས་ན་ཡུལ་དྲན།། བྱ་རྒས་ན་ཚང་དྲན།། ཟེར་བ་ཅིས་མ་བདེན། སྤྱིར་རྒན་མོ་
ང་ལ་དཀའ་ངལ་ཏིལ་འབྲུ་ཙམ་མེད་ཀྱང་། རང་ཡུལ་གད་པ་ཡིན་ཡང་སྐྱིད་ཟེར་བ་
བཞིན་ཕ་ཡུལ་གངས་ལྗོངས་ཀྱི་རྩ་ཐང་དང་། རི་ཀླུང་། ནགས་ཚལ། དྭངས་གཙང་གི་ཆུ་
མིག ད་དུང་ཤ་མར་རྩམ་གསུམ་སོགས་ཧ་ཅང་དྲན་་་་་་་་ངོ་མ་ཧ་ཅང་དྲན་གྱི་
འདུག་་་་་རྒན་མོ་ངའི་ཚེ་མཇུག་གི་རེ་བ་ནི་མ་ཤི་གོང་དུ་རང་ཉིད་སྐྱེས་སའི་ཡུལ་དེ་
ཐེངས་གཅིག་ལ་མཐོང་རྒྱུ་དེ་ཡིན། འོན་ཀྱང་། ང་རྒས་ཚར་བས་དེ་ནི་སྟོང་བསམ་
དང་འཕྲུལ་སྣང་གི་རྨི་ལམ་ཁོ་ནར་གྱུར་པ་ངས་རྟོགས་བྱུང་། ང་རྒྱ་ནང་དུ་མི་ལོ་ཧྲིལ་
བོ་སུམ་ཅུ་སོ་ལྔ་ཙམ་བསྡད་ཀྱང་ས་ལོབ་ཆུ་ལོབ་ཏུ་སོང་མི་འདུག་མོད་རྒྱུ་མི་ལ་རྒྱུ་
མཚན་མེད་པར་སྡང་བ་དང་དམོད་པའི་སེམས་པ་དེ་ཡལ་སོང་། དྲང་མོར་བཤད་ན་
རྒྱུ་མི་ཚང་མ་ཡ་ང་སྙིང་རྗེ་མེད་མཁན་རྐྱང་རྐྱང་མ་རེད། རྒྱ་མིའི་ནང་དུའང་བོད་མི་
ལྟར་བཟང་བའི་མི་གང་མང་ཞིག་ཡོད། ད་བར་དུ་ང་ལ་སུ་གང་གིས་འཕྱ་སྨོད་དང་
བརྙས་བཅོས་བྱས་མ་མྱོང་། དེ་བས་རིམ་གྱིས་རིམ་གྱིས་ངས་རྒྱ་མི་མཐོང་བ་ཡོད་དོ་
8?



མུ་འབྲེལ་བརྩམས་སྒྲུང་།
ཅོག་ལ་རྒྱ་རོ་སྐེད་པ་གཅོག་རྒྱུ་བོ་ཞེས་དམོད་མོ་རྒྱག་པ་ནི་ལས་རྒྱུ་འབྲས་དང་མི་
མཐུན་པར་སྙམ། རྒྱ་ནག་གཞུང་གིས་བོད་མི་ལ་སོགས་པའི་གྲངས་ཉུང་མི་རིགས་ལ་
རྩུབ་སྤྱོད་ཀྱི་སྲིད་ཇུས་སྤེལ་བ་དངོས་ནས་མི་འོས་པ་ཞིག་རེད་མོད། ང་ཚོས་ཤེས་
དགོས་པ་ཞིག་ལ་དེ་དག་ནི་རྒྱ་ནག་གི་འགོ་ཁྲིད་ཁ་ཤས་ཀྱི་བསམ་ངན་དང་དབང་
ཡོད་ལས་བྱུང་བ་མ་གཏོགས་རྒྱ་ནག་མི་མང་མ་རེད་ཅེས་བརྗོད་རྗེས་ཚེ་སྐྱིད་ལ་གཅིག་
བལྟས། ཚེ་སྐྱིད་ཀྱིས་ཅི་ཞིག་རྟོགས་སོང་བ་བཞིན་ཡིན་པའི་བརྡ་ལ་མགོ་བོ་ནང་དུ་
བཀུག་ཙམ་བཀུག་ཙམ་བྱེད་ཞོར་སེམས་ལ། རྒན་མོ་འདི་སྙིང་རྗེ། ད་བར་དུ་རང་ཉིད་
ཀྱིས་དངོས་སུ་རྟོགས་ཚོར་བྱུང་བའི་ཚོར་བ་དག་བརྗོད་ས་མ་རེག་རྐྱེན་དགའ་ཚོར་
གྱིས་མ་ཟིན་པར་བཤད་པ་ཡིན་རྒྱུ་རེད། མོས་བཤད་པ་ཡོད་ཚད་བདེན་པ་རེད། རྒྱ་མི་
རིགས་ཀྱི་ནང་དུའང་དྲང་བདེན་དང་རང་དབང་། འདྲ་མཉམ་ལ་དགའ་མཁན་ལོས་
ཡོད་སྙམ་དུ་བསམས་ཤིང་། ཚེ་སྐྱིད་རང་ཉིད་ཀྱི་སྒྲ་འཛིན་དང་མིག་དབང་ལ་ཡིད་
མ་ཆེས་པས་རྒན་མོ་ཚེ་རིང་སྒྲོལ་མའི་གདོང་ལ་གཅིག་བལྟས་རྗེས། “ཨ་ཡེ། ངེད་
གཉིས་ཡུལ་ཕྱོགས་གཅིག་པ་རེད།
ཁྱོད་ཀྱང་མཚོ་སྔོན་ནས་ཡིན་ནམ།”
“ཨང་་་་་་་ང་མཚོ་སྔོན་ནས་ཡིན།”
“མཚོ་སྔོན་གང་ནས་ཡིན།”
“གཅན་ཚ་ནས་ཡིན།”
“ངེད་གཉིས་ཀྱི་ཡུལ་ཐག་ཉེ་བོ་རེད་འདུག”
“ཁྱོད་གང་ནས་ཡིན།”
43



མིག་ཆུ་ཐ་ར་ར།
“་ང་རེབ་གོང་ནས་ཡིན།” ཁོ་མོ་གཉིས་ཀྱི་མིག་ཀོང་ལས་དགའ་སྤྲོའི་མཆི་མ་བཞུར།
ཚེ་རིང་སྒྲོལ་མས་ཚེ་སྐྱིད་ཀྱི་ཇ་ཕོར་ནང་དུ་ཇ་གང་བླུགས། །
མོས་རང་ཉིད་ཀྱི་མི་ཚེ་ཡི་སྐྱོ་གར་རྣམས་ཁ་ཁོག་པ་དང་གློ་རྒྱུ་མའི་བར་ནས་མ་གསང་
བར་ཚེ་རིང་སྒྲོལ་མ་ལ་བཤད། མོའི་མིག་ཀོང་ལས་སྙིང་རྗེ་དང་གདུང་སེམས་མཉམ་
སྐྱེས་ཀྱི་མིག་ཆུ་འགོག་མེད་དུ་བཞུར་ཞོར། “སྐྱོན་ཡོད་ནི་མ་རེད། ངས་ཁྱོད་ལ་རོགས་
བྱེད་ཆོག ཁྱོས་སེམས་སྡུག་མ་བྱེད་དང་སྐྱོན་ཡོད་ནི་མ་རེད། ཁྱོད་ཀྱིས་གཟུགས་པོ་
བཀྲུས་ཏེ་གོན་པ་བརྗེ་དང་ངས་ཁྱོད་ལ་ཟ་མ་ཞིག་བཟོ།”
“ཡ་་་་ཡ་་་་ཨ་ཡེ།”
ཚེ་སྐྱིད་ཁྲུས་ཁང་ནང་དུ་འཛུལ་ནས་གཟུགས་པོ་དང་སྐྲ་སོགས་བཀྲུས་ཤིང་ཨ་ཡེ་ཚེ་
རིང་སྒྲོལ་མས་སྤྲད་པའི་སྟོད་གོས་དག་གྱོན། དེ་དུས་མོར་མེ་ལོང་དུ་ལྟ་བུའི་གོ་སྐབས་
འཐོབ་པས་རང་གི་སེམས་སུ་ཀྱི་ཧུད། ང་རྦད་དེ་རྒས་འདུག ངོ་མ་རྒས་འདུག སྐམ་
ཞིང་རིད་ལ་ནག་པོར་གྱུར་པའི་གདོང་། ལྐོག་ཏུ་ལྷུང་བའི་མིག ་དང་ཐོད་པའི་མཐའ་
ན་མངོན་པའི་རྒས་གཉེར་དང་དེར་མ་ཟད། རྣ་རྩ་དང་མདུན་གྱི་སྐྲ་ལོ་འགའ་ཤས་
ཀྱང་དཀར་བོར་གྱུར་འདུག་་་་་གཞན་གྱིས་ངོ་ཡང་ཤེས་ཁག་རྒྱུ་རེད་བསམས་ལ། ཐ་
ན་རང་ཉིད་ཀྱིས་རང་ཉིད་ངོ་ཤེས་དཀའ་བའི་གནས་སུ་ལྷུང་འདུག མོས་དེ་ལྟར་
སེམས་བཞིན་པའི་སྒང་ལ་རྒན་མོ་ཚེ་རིང་སྒྲོལ་མས་ཟ་མ་མང་བོ་ཞིག་འཁྱེར་ཡོང་སྟེ་
ཚེ་སྐྱིད་ལ་ཟ་རུ་བཅུག མོས་དགའ་བའི་ཉམས་ཀྱིས་ “འདི་ཚོ་ཚང་མ་ངེད་གཉིས་
གཅིག་བུས་ཟ་དགོས་སམ”ཞེས་དྲིས་པར།
“ཨང་་་་་་། དེ་རིང་རྒྱགས་ཚད་ཅིག་ཟོ”ཞེས་བརྩེ་བའི་ཉམས་ཀྱིས་བཤད།



མུ་འབྲེལ་བརྩམས་སྒྲུང་།
“ཡ་ཡ་་་་་ངས་བཟའ་རྒྱུ་ཡིན།”ཞེས་ཏེ། མོས་བྲེལ་འཚུབ་ཀྱིས་ཁམ་འགའ་ཟོས་རྗེས་ཟ་
འདོད་ཀྱི་འདུན་པ་ཤིན་ཏུ་ཆེ་ཡང་མིད་པ་འགགས་ཏེ་ཟ་མ་ཐུབ། ཨ་ཡེ་ཚེ་རིང་སྒྲོལ་
མས་ “ཡ་འདི་འཐུང་དང་འདི་འཐུང་”ཟེར་ཞོར་མོའི་མདུན་དུ་ཁུ་བ་ཕོར་བ་གང་
བཞག་སོང་། ཚེ་སྐྱིད་ཀྱི་ཟ་མ་ཟ་སྟངས་དང་ཕྱིའི་རྣམ་འགྱུར་ལས་མོས་སྐྱོ་གདུང་དང་
ཁེར་རྐྱང་གི་མིག་ཆུ་གང་མང་གང་མང་བཞུར་ཡོད་པ་རྟོགས་ཐུབ། ཟ་མ་ཟོས་ཚར་
རྗེས་ཁོ་མོ་གཉིས་ལབ་གླེང་སྣ་ཚོགས་ཀྱི་རི་གྲོང་འགྲིམས།
“བུ་མོ་ཁྱོད་ཀྱིས་རྗེས་མ་ཅི་བྱེད་འཆར་ཡོད།”
“ཨ་ཡེ་ང་ལ་རེ་བ་གཅིག་རང་མ་གཏོགས་མེད།”
“་དེས་ན་ཁྱོད་ཀྱི་རེ་བ་དེ་ཅི་ཡིན་ནམ། ”
“ངའི་བུ་དང་བུ་མོ་གཉིས་ལ་ཐེངས་གཅིག་ཐུག་ཐུབ་སོང་ན་ཤི་ཡང་སེམས་བདེ་
འགྲོ”ཞེས་བཤད།
“བུ་མོ་ཁྱོད་ད་ལྟ་ལོ་བཞི་ཅུ་རེད། ཤི་ན་སྔ་དྲགས་རེད། སྔ་དྲགས་རེད་་་་་་་དེ་བས་
ནང་མི་ལྷན་འཛོམས་ཀྱི་ཕྱིར་དུ་བོད་ལ་ངེས་པར་དུ་ལོག་དགོས།”
“ང་དེ་འདྲའི་ཐག་རིང་བའི་ཡུལ་དེར་ཇི་ལྟར་ལོག་ཐུབ་བམ།”
“སེམས་ཤུགས་མ་ཆགས། ལས་ཤིག་ཡོད་ན་ལམ་ཞིག་ལོས་ཡོད།”
“་དྲང་མོར་བཤད་ན་ངས་ཀྱང་དེ་ལྟར་འདོད།”
“་ངས་བསམས་ན་ཁྱོད་ཅིས་ཀྱང་བོད་དུ་ལོག་སྟེ། མི་མང་གི་རྒྱུ་ནོར་ཧམ་བཟའ་བྱེད་
ཡོད་པའི་བླ་མ་དེའི་བྱ་སྤྱོད་མིག་མཐོང་ལག་ཟིན་བྱུང་བ་དག་བརྗོད་དེ་ཕྱིས་སུ་དེ་ལྟ་
བུའི་བླ་མ་སྐྱབས་སུ་བཀུར་དུ་འཇུག་མི་ཉན་པ་བཟོ་རྒྱུ་ནི་ཁྱོད་ཀྱི་ལས་འགན་རེད། ”
85



མིག་ཆུ་ཐ་ར་ར།
ཅེས་གོ་བསྐོན་བྱས།
“རེད་ཡ། ངས་ཀྱང་སྔོན་ཆད་དེ་ལྟར་བསམས་མྱོང་མོད། ང་ལྟ་བུའི་འཆལ་མོ་ཞིག་གི་
སྐད་ཆ་ལ་སུ་ཡིད་ཆེས་སམ།” །
“ཚེ་སྐྱིད། ཁྱོད་ཀྱིས་བཤད་པ་བདེན་པ་རེད། ང་ཚོ་བོད་པ་རྣམས་དད་པ་ཆེ་དྲགས་
པས་ཁྱོད་ལ་ཡིད་ཆེས་བྱེད་རྒྱུ་ཁག་པོ་ཡིན་མོད། ཁྱོད་ཀྱི་ཕ་མ་སྤུན་མཆེད་དང་གཉེན་
མི་ཚོས་ཁྱོད་ལ་ཡིད་ཆེས་བྱེད་ནི་རེད།”
“རེད། ཁོང་ཚོས་ང་ལ་ཡིད་ཆེས་བྱེད་ནི་རེད། དེས་ན་ང་ཡུལ་ལ་ལོག་ཐུབ་པ་བྱེད་
དགོས།”
“ཚེ་སྐྱིད། མི་ཚེ་ཞེས་པ་འདི་སྐྱིད་སྡུག་གཉིས་ཀྱིས་གྲུབ། ང་ཚོ་སྐྱིད་པའི་སྐབས་སུ་སྐྱིད་
སྣང་ཚོར་དགོས་ལ། སྐྱོ་བའི་དུས་སུ་སྡུག་བསྔལ་ལ་བསྲན་ཐུབ་པའི་སྙིང་སྟོབས་སྐྱེད་
དགོས།” ཚེ་སྐྱིད་ཀྱི་མདངས་ཉམས་པའི་མིག་ཟུང་གིས་རྒན་མོ་ཚེ་རིང་སྒྲོལ་མ་ལ་
དུངས་སྣང་གིས་གཅིག་བལྟས་པ་ལས་ཅང་མ་བཤད། ཨ་ཡེ་ཚེ་རིང་སྒྲོལ་མ་ནི་རིགས་
ཞེན་གྱི་དུང་བ་ཆེ་ཞིང་དྲང་བདེན་ལ་མཐའ་གཅིག་ཏུ་རྒྱབ་སྐྱོར་བྱེད་མཁན་གྱི་མ་ཡུམ་
རྣམ་དག་ཅིག་རེད་འདུག་པ་རྟོགས།
“ཚེ་སྐྱིད་ཁྱོད་དེ་འདྲའི་ལས་ངན་ཞིག་མ་རེད། ངས་ཁྱོད་ལ་དངོས་སུ་བྱུང་བའི་སྒྲུང་
ཞིག་བཤད། ཡང་གཅིག་བཤད་ན་ཁྱོད་ཀྱིས་གོ་མྱོང་ཡོད་ཀྱང་སྲིད།”
“ཅི་རེད། ཁྱོད་ཀྱིས་ང་ལ་ཤོད་དང་། ”
“ཡ་ཡ་། ངས་ཁྱོད་ལ་བཤད་ཆོག”
མོས་ཚེ་སྐྱིད་ལ་ཆེས་ཡ་ང་ཞིང་ཡིད་སྐྱོ་བའི་གཏམ་རྒྱུད་དམར་བོ་ཞིག་བཤད་པ་འདི་
86



མུ་འབྲེལ་བརྩམས་སྒྲུང་།
ལྟར། “བོད་ནང་དུ་བུ་མོ་གཞོན་ནུ་མ་སྐྲ་རིང་དང་བློ་ཐུང་ང་དང་ང་འདྲ་བ་འགའ་
ཞིག་རྒྱ་མི་ཚོའི་གཡོ་འཛུམ་དང་། དཔལ་འབྱོར། ལུས་ཀྱི་ཤ་དྲོད། གཞན་ཡང་འཚོ་
བའི་དགོས་མཁོ་དང་སྐབས་འཕྲལ་བདེ་སྐྱིད་སོགས་ལ་ཆགས་རྐྱེན་རང་ཉིད་ཀྱི་ཕ་ས་
དྲོད་མོ་དང་བྲལ་སྟེ་རྒྱ་ནང་དུ་ཡོང་དུས་བོད་ཀྱི་བུ་མོ་ཕལ་མོ་ཆེ་ལ་བདེ་སྐྱིད་ཀྱི་འཚོ་
བ་ཞིག་འཐོབ་རྒྱུ་ཕར་ཞོག་ཐ་ན་རང་སྲོག་ལ་ཡང་བདག་པོ་རྒྱག་མ་ཐུབ་པར་མི་ཡུལ་
དང་གཏན་བྲལ་བྱེད་ཀྱི་ཡོད། དེ་ནི་ངོ་མ་སྙིང་རྗེ་ཞིང་ཡི་མུག་པ་ཞིག་རེད”ཅེས་སྐྱོ་
ཉམས་དང་བཅས་བཤད། །
“ཁོ་མོ་ཚོ་རྒྱུ་རྐྱེན་གང་གི་འོག་ཤི་བ་རེད་དམ།”
“གང་འདྲ་བྱས་ཏེ་ཤི་མིན་ངས་དངོས་སུ་མཐོང་མ་མྱོང་ཡང་། གོ་ཐོས་ལྟར་ན་རྒྱུ་མི་
ཚོས་དང་ཐོག་སོ་སོའི་ཆུང་མ་ལྟ་བུའི་འདུ་ཤེས་བཟུང་སྟེ་འཁྲིད་ཡོང་རྗེས་རྒྱ་མཚོའི་
ནང་ནས་རིན་ཆེན་ལེན་མཁན་ལ་གོང་མཐོན་པོ་བྱས་ཏེ་འཚོང་གི་ཡོད་པ་རེད་ཅེས་
འཆད་ཀྱིན་འདུག་”ཅེས་བཤད། །
“དེང་གི་དུས་ལ་མི་ཡང་ཅ་ལག་བཞིན་འཚོང་གིན་འདུག་ཟེར།”
མོས་ “ཤུ་་་”ཞེས་དངན་པ་རིང་བོ་ཞིག་འཐེན་རྗེས། “ངོ་མ། ལྟས་ངན་རེད། ལྟས་
ངན་པ་རེད་་་་་་་། ”ཅེས་བཤད་རྗེས་ཡུན་ཙམ་ལ་སྨྲ་བ་ཅི་ཡང་མེད་པར་ཁུ་སུམ་མེར་
གྱུར་སོང་། མོས་ཚེ་སྐྱིད་ལ་གཅིག་བལྟས་རྗེས།
རྒྱ་མི་ཚོས་ཀྱང་དེ་ལྟར་མི་བྱེད་ཐབས་མེད་ཆགས་ཡོད། འགའ་ཤས་ལ་ནང་དུ་བཟའ་
ཟླ་དང་བུ་ཕྲུག་ཡོད་པས་ཉར་འདོད་ཀྱང་སྟོང་སེམས་ཡིན། རྒྱ་མི་ཚོར་ས་ཞིང་ཉུང་
བའི་སྟེང་ལ་ཞོར་ལས་ཀྱི་ཡོང་འབབ་ཁོ་ནས་རང་ཁ་རང་གསོ་བྱེད་མ་ཐུབ་པས་བོད་
87



མིག་ཆུ་ཐ་ར་ར།
ནང་དུ་ཡོང་ནས་དཔལ་འབྱོར་འཚོལ་སྒྲུབ་བྱེད་པ་དང་རྒྱུ་འབྲས་མེད་པའི་བྱ་བ་དེ་
འདྲ་བྱེད་ཀྱི་ཡོད་པ་རེད། སྔོན་མ་ནས་གོ་མྱོང་བ་དག་བདེན་པ་རེད་འདུག”ཅེས་
བཤད། ཁོ་མོ་གཉིས་ཀྱིས་ཕན་ཚུན་ལ་སྐད་ཆ་བཤད་དེ་བསམ་པ་ཇེ་མཐུན་དང་དུང་
བ་ཇེ་ཟབ་ཏུ་སོང་། རྒན་མོ་ཚེ་རིང་སྒྲོལ་མས་མཐའ་མར་ “ཚེ་སྐྱིད་ལ་ཁྱོད་ངའི་ཁྱིམ་
ནས་སྡོད་དང་རྗེས་སུ་གང་བྱེད་དགོས་མིན་ག་ལེར་བསམ་བློ་བཏང་ཆོག་”ཅེས་ཤ་ཚ་
ཞིང་སྙིང་ཉེ་བའི་སྒོ་ནས་བཤད། ཚེ་སྐྱིད་ཀྱིས་གདོང་ལ་དགའ་སྤྲོ་དང་ཡིད་ཚིམས་ཀྱི་
མདངས་ཤིག་ཤར་ཞིང་རེ་བ་དང་ཞེན་ཆགས་ཀྱི་མྱུ་གུ་འབུས་མགོ་བརྩམས།
ཨ་ཡེ་ཚེ་རིང་སྒྲོལ་མས་ཚེ་སྐྱིད་ཀྱི་བུ་དང་བུ་མོ་གཉིས་ཀྱི་སློབ་གྲྭའི་མིང་ཤེས་རྗེས་ཁ་
པར་བཏང་སྟེ་འབྲེལ་བ་བྱེད་རྒྱུའི་ཐབས་ཤེས་བཏང་བཏང་མཐར། ཁོ་གཉིས་རྒྱ་ནག་
དང་ཁ་བྲལ་ཏེ་བོད་དུ་ཟླ་བ་ལྔའི་སྔོན་ནས་བུད་སོང་ཟེར་དུས་མོ་ལ་དགའ་སྤྲོའི་མཆི་
མ་འགོག་མེད་དུ་བཞུར། །
མོས་ “ཚེ་སྐྱིད་ཁྱོད་ཀྱི་སྐེ་ལ་བཏགས་པའི་གཟི་མིག་དགུ་བ་དེ་བཙོང་ན་ཕྱིར་བོད་དུ་
ལོག་པར་དཔལ་འབྱོར་གྱི་དཀའ་ངལ་མེད་པས་འཚོང་ཐུབ་ན་ལེགས་”ཞེས་ནན་གྱིས་
བཤད། སྤྱིར་བཤད་ན་གཟི་དེ་ཚེ་སྐྱིད་ཀྱི་དཔྲལ་བའི་མིག་དང་ཁོག་པའི་སྙིང་བཞིན་རྩ་
ཆེན་ཡིན་ཡང་། དྲན་གདུང་དང་རེ་སྒུག་གི་ཀློང་ནས་ཉིན་མཚན་དབྱེར་མེད་དུ་དྲན་
བཞིན་པའི་བུ་དང་བུ་མོ་གཉིས་ཀྱི་ཕྱིར་དུ་མོས་ཅི་ཡང་བློས་གཏོང་ཐུབ་དགོས་བྱུང་།
ངོ་མ་འཇིག་རྟེན་གྱི་ཨ་མ་ཞིག་ལ་མཚོན་ན་བུ་ཕྲུག་ལས་ལྷག་པའི་དཀོན་ནོར་ཞིག་
གང་ན་ཡོད། ཉིན་འགའི་རྗེས་ནས་ཚེ་སྐྱིད་ཀྱིས་ “ཨ་ཡེ་ད་ངས་སེམས་ཐག་བཅད་
ཚར་ཡིན། འདི་བཙོང་རྒྱུ་ཡིན་”ཞེས་བཤད།
88



མུ་འབྲེལ་བརྩམས་སྒྲུང་།
“ཡ་ཡ་ངས་སྔོན་ལ་ཕན་ཞིག་འཇོག” ཟེར།
དཔྱིད་རླུང་བསིལ་བུར་ལྡང་བའི་ནངས་མོ་ཞིག་ལ། ཚེ་སྐྱིད་ཀྱིས་ཞོགས་ཟས་ཟ་བའི་
སྐབས་སུ།
ཨ་ཡེ་ཚེ་རིང་སྒྲོལ་མས། “དེ་རིང་ངེད་གཉིས་གཟི་བཙོང་བར་འགྲོ། ཚོང་གྲོགས་རྙིང་བ་
ཞིག་གིས་ཉོ་གི་ཡིན་ཟེར།”
“ཡ་ཡ་་་་་་ ཐག་རིང་བོར་འགྲོ་དགོས་སམ”ཞེས་དོགས་འདྲི་བྱས་པར།
“ཐག་རིང་རྒྱུ་ཡོད་མ་རེད”ཅེས་ལན་བཏབ་རྗེས། ཁོ་མོ་གཉིས་སྤྱི་སྤྱོད་རླངས་འཁོར་
དུ་བསྡད་དེ་ཏབ་ཅིག་བསྐྱོད་མཐར་བབས་ཏེ་ས་འོག་གི་ཁང་བ་ཞིག་གི་ནང་དུ་སོང་།
དེ་རུ་སྐྲ་ལོ་དམར་སེར་ཅན་གྱི་ཕོ་གཞོན་དང་དེང་རབས་ཀྱི་གྱོན་ཆས་གྱོན་ཞིང་ཨ་
རག་དང་ཐ་མག་འཐེན་མཁན་གྱི་མོ་གསར་ཡང་གང་མང་ཞིག་འདུག དེ་དག་གིས་ཧ་
ལས་ཤིང་ཧང་སངས་པའི་སྒོ་ནས་ཁོ་མོ་གཉིས་ལ་ཅེར་ནས་འདུག དེ་དུས་གྱོན་ཆོས་
སྤུས་དག་གྱོན་པའི་ཕོ་གསར་ཞིག་ཁོ་མོ་གཉིས་ཀྱི་འགྲམ་དུ་ཡོང་ནས་རྒྱ་སྐད་ཀྱིས་སྐད་
ཆ་འགའ་བཤད་རྗེས་ཁོ་གཉིས་ཁང་བ་ཞིག་གི་ནད་དུ་འཁྲིད། ཁོས་ཇ་ཕོར་བ་གང་རེ་
བླུགས་རྗེས་མར་བསྡད་དེ་ཨ་ཡེ་ཚེ་རིང་སྒྲོལ་མ་དང་ལྷན་དུ་རྒྱ་སྐད་ཀྱིས་གླེང་མོལ་
བྱས་ཏེ་ཡུན་ཙམ་སོང་རྗེས།
“་གཟི་གང་ན་ཡོད་དམ”ཞེས་དྲིས། དེ་དུས་ཚེ་སྐྱིད་ཀྱིས་སྐེ་ལ་བཏགས་པའི་གཟི་མིག་
དགུ་བ་མི་འདོད་པའི་རྣམ་འགྱུར་དང་བཅས་ཏེ་ཕོ་གསར་དེའི་ལག་པའི་ནང་དུ་
བཞག ཁོའི་གདོང་ལ་དེ་མ་ཐག་ཏུ་དགའ་སྤྲོ་དང་ཡིད་ཚིམས་ཀྱི་འཛུམ་མདངས་
ཤིག་ཀྱང་རྒྱས་ཤིང་། གཟི་ལག་པའི་ནང་ཡར་ལེན་མར་ལེན་ཐེངས་འགའ་བྱས་མཐར་



མིག་ཆུ་ཐ་ར་ར།
ཁོས་མགོ་བོ་གཡུག་ཙམ་གཡུག་ཙམ་བྱས་རྗེས་ལག་པ་གཡས་པའི་མཛུབ་མོ་ལྔ་བོ་ཡར་
ལ་བསྟན་སོང་། ཨ་ཡེ་ཚེ་རིང་སྒྲོལ་མས་“ད་འགྲིག་སོང་། ཚོང་ཧ་ཅང་ཡག་པོ་བྱུང་
སོང་།”ཞེས་བརྗོད་ཞོར་དུ་ལག་པ་གཉིས་ཀྱིས་ཚེ་སྐྱིད་ཀྱི་ལག་ཟུང་ཐེངས་འགར་བཙིར།
མོས་འཛུམ་མདངས་དང་ལྷན་དུ་སྒོར་འབུམ་ལྔ་ག་འདྲ་རེད་”ཅེས་བརྗོད་དེ་ཚེ་སྐྱིད་
ལ་གཅིག་བལྟས། །
“ཨ་ཡེ་ཁྱོད་ཀྱིས་ལྟོས་དང་། ངས་མི་ཤེས་ཟེར།”
“་ངས་བལྟས་ན་ཡག་པོ་བྱུང་འདུག”ལོ་འགའི་སྔོན་གཟི་རྫུན་མ་མང་པོ་ཞིག་བྱུང་བས་
གཟི་ཡི་གོང་ཡང་ཆགས་ཡོད།
“་དེ་འདྲ་ཡིན་ན་བཟང་གི་”
“རེད། དེ་རིང་གི་བྱ་བ་འགྲུབ་སོང་བས་ངེད་གཉིས་འགྲོ་”ཟེར།
ཁོ་མོ་གཉིས་ཁང་བ་དེ་དང་གྱེས་དུས་ཚེ་སྐྱིད་ཀྱིས་ཞེན་ཆགས་ཀྱི་ཀློང་ནས་ཕྱི་མིག་
ཡང་ཡང་ལྟ་ཞོར་དུ་ཡོང་། རང་ཉིད་ལ་ཆེས་བརྩེ་མདངས་ཟབ་པའི་གཟི་དེ་དེ་ལྟར་
འཇོག་མ་ཐུབ་ཀྱང་བྱ་ཐབས་བྲལ། ལམ་ཁར་ཁོ་མོས་ཚེ་སྐྱིད་ཟ་ཁང་ཆེན་པོ་ཞིག་གི་
ནང་དུ་འཁྲིད་སོང་། ཟ་མ་ཡང་འདྲ་མིན་སྣ་ཚོགས་མངགས་སོང་། ཡིན་ཡང་། ཚེ་སྐྱིད་
ལ་ཟ་མ་ཁམ་གང་ཟ་འདོད་གྱི་ཡི་ག་གཏན་ནས་མེད་པར་གཟི་དེ་མིག་ལམ་ནས་དོར་
མ་ཐུབ། ཨ་ཡེ་ཚེ་རིང་སྒྲོལ་མས་ཚེ་སྐྱིད་ཀྱི་སེམས་ཁམས་རྟོགས་ཏེ། ཀུ་རེའི་ཚུལ་གྱིས་
“ཁྱོས་གཟི་དེ་བློས་ཐོངས་ཀྱིན་མེད་པ་རེད་དམ།”
“མ་རེད། མ་རེད། དེ་འདྲ་མ་རེད”ཅེས་བཤད།
“ཡ་དེ་འདྲ་ཡིན་ན་བཟང་གི།”



མུ་འབྲེལ་བརྩམས་སྒྲུང་།
，
“ང་ནམ་ཤིག་ལ་ཐོན་ཐུབ་བམ།”
“ད་ཁྱོད་བྲེལ་བ་མ་ལངས།”
“བདུན་ཕྲག་གཉིས་ཀྱི་རྗེས་ནས་གནམ་གྲུའི་འཛིན་བྱང་ཉོ་ཐུབ།”ཅེས་བརྗོད་པར། །
ཚེ་སྐྱིད་མགྱོགས་ནས་མྱུར་དུ་བུ་དང་བུ་མོ་གཉིས་ཀྱི་འགྲམ་དུ་འགྲོ་འདོད་ཀྱི་འདུན་པ་
འགོག་མེད་དུ་སྐྱེས་ཀྱང་། ཅི་ཡང་མ་བཤད་པར་བསྡད།
དེ་མཐོང་ནས་ཨ་ཡེ་སྒྲོལ་མ་ན་རེ། །
“ཚེ་སྐྱིད། ཡར་མར་ལ་བསམ་བློ་གཏོང་དགོས་ནི་མ་རེད། ཟོ་་ཟ་མ་ཟོ”ཞེས་ཟེར་ཞོར་
སེམས་གསོ་བྱེད་ཅི་ཐུབ་བྱས།
མོས་ཅང་མི་བཤད་པར་ཟ་མ་ཟོས། ཨ་ཡེ་སྒྲོལ་མས་ཚེ་སྐྱིད་ལ་སེམས་གསོའི་སྐད་ཆ་
མང་བོ་བཤད་ཅིང་། ལྷག་པར་དུ་མོའི་བསམ་དོན་འགྲུབ་ལ་ཉེ་བས་སྐྱོ་བ་སྐྱེ་དགོས་
དོན་མེད་པ་དང་། དེ་ལས་བུ་དང་བུ་མོ་གཉིས་ལ་ཅི་ཞིག་བརྗོད་དགོས་མིན་བསམ་བློ་
ཐོངས་ཅེས་བཤད་པ་དང་སྦྲགས། མོ་ལས་ངན་ནང་གི་ལས་ཅན་ཞིག་ཡིན་ཚུལ་བརྗོད།
ཁོ་མོ་གཉིས་ཀྱིས་གཟི་བཙོངས་ཟིན་ཡང་སྒོར་རྡོག་གཅིག་ཀྱང་མ་ཐོབ་པས་ ཚེ་སྐྱིད་
ཀྱིས་དོགས་སྣང་གིས་“ཨ་ཡེ་ཚོང་བ་དེས་ངེད་གཉིས་ལ་གཟི་རིན་ནམ་ཞིག་ལ་སྤྲོད་
ཡོང་ངམ”ཞེས་དྲིས་པར། མོས་“ཨོ། རེད་ཡ། ངས་ཁྱོད་ལ་འགྲེལ་བརྗོད་བྱེད་རྒྱུ་
བརྗེད་འདུག ང་དངོས་གནས་ཧོན་ལོག་ལ་ཉེ། ཁོ་ནི་ས་ཆ་འདི་གའི་ཚོང་བ་སྐད་
གྲགས་ཅན་དང་ངེད་ཚང་གི་ཚོང་རོགས་རྙིང་བ་ཡིན། རྒྱ་སྐད་ཡག་པོ་མི་ཤེས་པའི་
བོད་པའི་ཅ་དངོས་ཉོ་དུས་ང་སྐད་གཏོང་གི་ཡོད། དེ་བས་ཁོས་ངེད་གཉིས་ལ་མགོ་
སྐོར་གཏོང་མི་སྲིད་པའི་ཡིད་ཆེས་ང་ལ་ཡོད། ཁོས་ད་དུང་སྒོར་རྐྱང་འཁྱེར་མི་བདེ་ལ་



མིག་ཆུ་ཐ་ར་ར།
མས།
ཉེན་ཁ་ཡོད་པ་ཤེས་ཏེ་དངུལ་མཁོ་དུས་དངུལ་ཁང་ནས་བླངས་ཆོག་པའི་འཛིན་བྱང་
ཞིག་སྤྲད་སོང་། སྒོར་མོ་རྣམས་ཁྱོད་ལྷ་སར་སོང་སྟེ་བླངས་ན་འགྲིག་ཟེར། དེ་བས་ངའི་
སེམས་ངོ་མ་བདེ་སོང་།”ཞེས་བརྗོད། ཚེ་སྐྱིད་ཀྱི་སེམས་པ་ཡང་ལྷོད་ལ་བབས་སོང་བར་
མ་ཟད་ཁོ་མོར་དུངས་སྣང་ཚད་མེད་ཅིག་ཀྱང་སྐྱེས། བདུན་ཕྲག་གཉིས་ཀྱི་དུས་ཚོད་
ནང་དུ་ཨ་ཡེ་ཚེ་རིང་སྒྲོལ་མས་ཚེ་སྐྱིད་ཡུལ་དེ་གའི་སྤྱི་གླིང་དང་། རི་དྭགས་ཁང་། ཚོང་
ར་སོགས་འདུ་འཛི་ཆེ་ཞིང་མི་ཚོགས་མང་བའི་ས་ཆ་ཁག་ལ་ལྟད་མོར་ཁྲིད། ཁོ་མོ་
གཉིས་ཀྱང་ལང་ཚོ་དར་ལ་བབས་པའི་ན་གཞོན་བཞིན་དུ་ཡུལ་དེ་གའི་མཛེས་ལྗོངས་
དང་ཅ་དངོས་ལ་ཞིབ་ལྟ་ཡིད་ཚིམས་པ་ཞིག་བྱས་ཏེ་ནང་དུ་ལོག རྒྱ་གྲོང་གི་ཆེས་
མཐའ་མཇུག་གི་དགོང་མོ་དེ་ནི་ཚེ་སྐྱིད་ལ་མཚོན་ན་ཅི་འདྲའི་རིང་བ་ལ་ཨང་། མོ་
གཉིད་ཡེ་ནས་མ་ཁུགས་པར་བསམ་གཞིགས་དང་འཕྲུལ་སྣང་སྣ་ཚོགས་ཀྱི་རི་གྲོང་ཉུལ།
ཞོགས་པར་སྐྱ་རེངས་བུ་མོའི་མཛེས་སྡུག་གི་སྒེག་ཉམས་མ་མངོན་གོང་ནས་མོ་མལ་
ལས་ལངས་ཏེ། ཁ་ལག་གཙང་མར་བཀྲུས་རྗེས་འགྲུལ་བཞུད་ལ་གེགས་དང་བར་ཆད་
མི་ཡོང་བའི་སྨོན་ལམ་བརྒྱབས། ཁོ་མོ་གཉིས་ཀྱིས་ཞོགས་ཇ་འཐུང་ཚར་རྗེས་ཨ་ཡེ་ཚེ་
རིང་སྒྲོལ་མས་བོད་ལྭ་གསར་རྐྱང་ཞིག་དང་སྐེ་རགས་གཉིས་གྱོན་ཆས་འཇོག་སའི་སྒམ་
ལས་བླངས་ཏེ་ཚེ་སྐྱིད་ལ་སྤྲད། མོས་ད་དུང་སྒམ་ནང་དུ་བརྩེགས་ནས་བཞག་ཡོད་
པའི་ལྭ་བ་དག་ལ་མཛུབ་མོ་བཙུགས་ཏེ་ “ལྟོས་དང་། འདི་དག་ཚང་མ་ཚེ་འདས་ཁྱོ་
གས་སྤྲད་པ་རེད། ལོ་རེར་སྐྱེས་སྐར་གྱི་སྐབས་སུ་སྤྲད་པའི་ལག་རྟགས་རེད་། ཡིན་ཡང་།
གནས་འདིར་ཚ་བ་ཆེ་བས་བོད་ལྭ་གྱོན་ནས་འགྲོ་ས་ཞིག་ཡོད་མ་རེད།”ཅེས་མོ་ལ་
བརྗོད། བོད་ལྭ་དེ་དག་གཅིག་ལས་གཅིག་རྒྱུ་སྤུས་ཡག་པར་མ་ཟད། མིག་ལ་ཧ་ཅང་
s2



མུ་འབྲེལ་བརྩམས་སྒྲུང་།
མཛེས་པས་ཚེ་སྐྱིད་ཁོ་མོ་ལ་སེམས་གཏིང་ནས་ཡིད་སྨོན་ཤོར། རྒྱུ་མཚན་ནི་མོར་
མཚོན་ན་ད་བར་དུ་བོད་ལྭ་དེ་འདྲ་མང་བོ་ཞིག་གྱོན་མ་མྱོང་བས་རེད། ཚེ་སྐྱིད་ཀྱིས་
ཨ་ཡེ་ཚེ་རིང་སྒྲོལ་མས་འཁྱེར་ཡོང་བའི་རས་ལྭ་གྱོན་རྗེས་ཁོ་མོ་གཉིས་སྤྱི་སྤྱོད་རླངས་
འཁོར་ཞིག་ལ་བསྡད་དེ་གནམ་གྲུའི་འབབ་ཚུགས་སུ་ཕྱིན། མོའི་རོགས་རམ་དང་རྒྱབ་
སྐྱོར་སོགས་ལ་བརྟེན་ནས་ཚེ་སྐྱིད་བདེ་ལེགས་ངང་རྒྱུ་ནང་དང་ཁ་འབྲལ་ཐུབ་པ་བྱུང་།
གནམ་གྲུ་ནང་དུ་འཛུལ་ལ་ཉེ་བའི་སྐབས་ཨ་ཡེ་ཚེ་རིང་སྒྲོལ་མའི་གདོང་ལ་དུངས་སྣང་
གི་མདངས་ཤིག་མངོན་འདུག མོས་ཚེ་སྐྱིད་ཀྱི་ལུས་ཧྲིལ་བོར་ཞིབ་ལྟ་ཐེངས་གཅིག་
བྱས་ཏེ། “བུ་མོ་ཁྱོད་སེམས་པ་སྐྱིད་པོ་བྱས་ནས་སོང་དང་ཆོག ངས་བུ་མོར་ལྷ་སའི་
གནམ་གྲུའི་འབབ་ཚིགས་སུ་ཁྱོད་ཀྱི་སྔོན་ལ་ཤོག་ཅེས་ཁ་པར་བརྒྱབས་ཡོད། མོས་བོད་
སྐད་ཤེས་པས་ཁྱོད་ལ་རོགས་བྱེད་ཐུབ། ལྷ་སར་སླེབས་རྗེས་ལྷོད་ལྷོད་བྱས་ཏེ་བུ་དང་བུ་
མོ་གཉིས་བཙལ་ན་འགྲིག་”ཅེས་ཞེས་བཤད་ཞོར་དུ་དངུལ་གྱི་འཛིན་བྱང་ཁུག་མ་ལས་
བླངས་ཏེ་འདི་ལ་བདག་པོ་ཡག་པོ་རྒྱོབས་ཞེས་མངགས། །
“ ཡ་་་་ཨ་ཡེ་ཁྱོད་སེམས་བདེ་མོ་བྱོས། ངས་བྱིས་པ་གཉིས་རྙེད་རྗེས་ཁྱོད་ལ་ཁ་པར་
གཏང་ཡོང་། ཁྱོད་ཀྱིས་ཀྱང་རང་ཉིད་ཀྱི་ལུས་པོ་ལ་བདག་གཅེས་བྱེད་དགོས།”ཅེས་ཏེ།
དེ་ལྟར་ཁོ་མོ་གཉིས་ཀྱིས་ཕན་ཚུན་ལ་འཐམས་ཏེ་ཞི་བདེ་དང་ལྷིང་འཇག། མཛའ་
མཐུན་དང་འཁྲེང་སེམས་བཅས་ཀྱི་སྒོ་ནས་ཁ་བྲལ་ན་ཡང་། ཨ་ཡེ་ཚེ་རིང་སྒྲོལ་མོའི་ཞི་
དུལ་བག་ཡོད་ཀྱི་བྱ་སྤྱོད་དང་བརྩེ་སེམས་ཀྱིས་ཕྱུག་པའི་འཛུམ་མདངས། ཡང་དག་གི་
རོགས་རམ་དང་བརྗོད་མེད་ཀྱི་བཀའ་དྲིན་སོགས་ཡོད་ཚད་ཀྱི་ཡོད་ཚད་ཚེ་སྐྱིད་ཀྱི་ཡ་
ཆུང་སེམས་ནས་དུས་ཚོད་སྐར་ཆ་གང་ལའང་བརྗེད་ཐབས་དང་བསུབ་ཐབས་བྲལ་
93



མིག་ཆུ་ཐ་ར་ར།
བར་གྱུར། གནམ་གྲུའི་ནང་མོ་མ་གཏོགས་གཞན་ཚང་མ་རྒྱ་མི་དང་ཕྱི་གླིང་བ་རེད་
འདུག་ལ། ཁོང་ཚོས་མོ་ལ་མང་བོ་ཞིག་དྲིས་ཀྱང་མོས་ཅི་ཡང་མ་གོ་བས་སྨྲ་སྒོར་སྒོ་
ལྕགས་མི་རྒྱག་ཀ་མེད་བྱུང་།
འཁྲེང་ཞེན་གྱི་མིག་ཆུ།
ཚེ་སྐྱིད་བདེ་ཞིང་སྐྱིད་པའི་གཉིད་ལ་ཤོར་ནས་རྨི་ལམ་ཞིག་ཀྱང་རྨི་བཞིན་
པའི་སྐབས་ལ་འུར་སྒྲ་ཞིག་གིས་མོ་དཀྲོགས་སོང་ལ་ཡར་མར་བྲེལ་འཚུབ་ཀྱིས་ལྟ་དུས་
ལྷ་སའི་གནམ་གྲུ་འབབ་ཚུགས་སུ་འབྱོར་བས་འགྲུལ་བཞུད་པ་རྣམས་གཅིག་རྗེས་
གཉིས་མཐུད་ཀྱིས་གནམ་གྲུ་ལས་འབབ་ཀྱིན་འདུག རྒྱང་བསྒྲགས་ལས་བོད་སྐད་དང་
རྒྱ་སྐད་གཉིས་ཀྱི་ཐོག་ནས་ལྷ་སར་ཕེབས་བའི་སྐུ་མགྲོན་ཚོར་བཀྲ་ཤིས་བདེ་ལེགས་ཞུ་
ཞེས་བརྗོད་ཀྱིན་འདུག སྐབས་དེར་མཁའ་དབྱིངས་ན་སྤྲིན་དཀར་ལེབ་མོ་ཙམ་ཡང་
མེད་པས་སྔོ་ཞིང་དྭངས་པའི་ནམ་མཁའ་ནི་གཡུ་ཡི་གཞོང་བ་ཞིག་དང་ཀུན་ནས་
མཚུངས། གང་ནས་ཡོང་བ་མི་ཤེས་པའི་བསིལ་རླུང་ཞིག་ཀྱང་དལ་གྱིས་ལྡིང་བཞིན་
མཆིས། ཚེ་སྐྱིད་ཀྱིས་ལག་ཁུག་ཆུང་ཆུང་དེ་བཟུང་སྟེ་སྐས་རིམ་རེ་རེ་བཞིན་བརྒྱུད་ཞོར་
དུ་ཅི་ཞིག་མཐོང་འདོད་པ་ལྟར་མི་ཚོགས་ཀྱི་གསེང་ལ་མིག་ཞགས་ཡང་ནས་ཡང་དུ་
འཕངས། སྐབས་དེར་སྐྱེ་གཟུགས་ཕྲ་ལ་རིང་ཞིང་། ངོ་གདོང་གངས་རི་ལས་དཀར་བའི་
གཞོན་ནུ་མ་ཞའོ་ཧུང་ཚེ་སྐྱིད་ཀྱི་མདུན་དུ་བསླེབས་ཤིང་མོའི་ལུས་ལ་ཞིབ་ལྟ་ཐེངས་
གཅིག་བྱས་རྗེས།



མུ་འབྲེལ་བརྩམས་སྒྲུང་།
“ཁྱོད་ཁྱོད་་་་་་་་་་ ཨ་ཅེ་ཚེ་སྐྱིད་ཨེ་ཡིན་ནམ” ཞེས་དྲིས་པར།
“ཡིན་་་་་ང་ཚེ་སྐྱིད་ཡིན། ཁྱོད་སུ་་་་་་ཡིན་ནམ།”
“ང་ཨ་མ་ཚེ་རིང་སྒྲོལ་མའི་བུ་མོ་ཞའོ་ཧུང་ཡིན།”
མོས་དགའ་བའི་འཛུམ་གྱིས་ཞའོ་ཧུང་ལ་ཅེར་བ་ལས་ཅང་མ་བཤད། .
“ཨ་ཅེ་ཁྱོད་ཀྱིས་ལམ་བར་ནས་དཀའ་ལས་མྱངས་སོང་ངམ། ”
“དཀའ་མ་སོང་། དཀའ་མ་སོང་།”
ཞའོ་ཧུང་གིས་ཚེ་སྐྱིད་ལ་འཚམས་འདྲི་ཡི་ལག་འཇུ་བྱས་ཏེ་མོའི་ཁུག་མ་བླངས།
“བུ་མོ་ཁྱོས་ང་ཅི་ལྟར་ངོ་ཤེས་སོང་”ཞེས་དྲིས་པར།
“ཁ་སང་ཨ་མའི་ང་ལ་ཁྲུན་ཏུའུ་ནས་ཁ་པར་བསླེབས་སོང་། མོས་ང་ལ་ཁྱོད་ཀྱི་སྐོར་
རོབ་ཙམ་ཞིག་བཤད་སོང་།”
ཁོ་མོ་གཉིས་གླ་འཁོར་ཆུང་ཆུང་ཞིག་ལ་བསྡད་དེ་ཞའོ་ཧུང་གི་སྡོད་གནས་སུ་སོང་།
སྒེའུ་ཁུང་ལས་ཚེ་སྐྱིད་ཀྱིས་བོད་ལྭ་གྱོན་པའི་བུད་མེད་དང་སྐྱེས་པ་དག་མཐོང་དུས་
སེམས་ལ་བརྗོད་མི་ཤེས་བའི་དགའ་སྐྱོ་ཟུང་གི་ཚོར་སྣང་ཞིག་སྐྱེ་བའི་མོད་ལ་མིག་
མཐའ་ནས་མིག་ཆུ་འགོག་མེད་དུ་བཞུར། ཞའོ་ཧུང་གིས་ཚེ་སྐྱིད་ཀྱི་ཚོར་སྣང་དག་མ་
རྟོགས་པས་ “ཨ་ཅེ་ཁྱོད་ལ་ཅི་བྱུང་སོང་། མི་བདེའམ།” ཞེས་སེམས་འཚབ་ཀྱིས་དྲིས།
“ང་ལ་་་་་་ཅང་བྱས་མ་སོང་།”ཟེར།
ལོ་ངོ་ཧྲིལ་བོ་བཞི་ཡི་ནང་དུ་མོས་བོད་སྐད་བཤད་མཁན་ཞིག་མ་མཐོང་ལ།
བོད་ལྭ་གྱོན་མཁན། ད་དུང་བོད་ཟས་ཤིག་ལ་རེ་སྒུག་བྱས་བྱས་མཐར་ད་ལྟ་གཞི་ནས་
བོད་ཡུལ་དུ་དངོས་སུ་འབྱོར་བས་མོའི་སེམས་ཁོང་ལ་སྨྲ་བསམ་བརྗོད་འདས་ཀྱི་དགའ་
95



མིག་ཆུ་ཐ་ར་ར།
-
སྣང་ཞིག་གིས་ཁྱབ། ཁོ་མོ་གཉིས་རླངས་འཁོར་ལས་བབས་ནས་ཞའོ་ཧུང་གིས་མོ་
ཐོག་རྩེག་ལྔ་ཅན་གྱི་ཁང་བ་ཞིག་གི་ཕྱོགས་སུ་ཁྲིད། དེ་རུ་ཞའོ་ཧུང་གིས་ཁང་བ་ཞིག་གི་
སྒོ་ཐེངས་འགར་བརྡུངས་རྗེས་སྐུ་ལོ་ཟིང་ཟིང་དུ་གྱུར་ཞིང་ལུས་ལ་རྒྱ་ལ་ནག་པོ་གྱོན་
པའི་གསར་བུ་གཟུགས་རིང་ཞིག་གིས་སྒོ་ཕྱེ་བྱུང་ལ། གསར་བུ་དེས་སྒོ་རྡུང་བའི་སྒྲ་ཐོས་
པ་དང་མལ་ལས་ལངས་པས་ནང་དུ་ཡོང་པའི་ཞའོ་ཧུང་དང་འགྲུལ་བ་གཉིས་ལ་ཐད་
ཀར་ལྟ་མ་ཐུབ། མི་དེ་མཐོང་བ་ཙམ་གྱིས་ཚེ་སྐྱིད་ཀྱི་སྙིང་མགོ་ལ་ཙག་ཤེད་ཅིག་རྒྱུགས་
པར་མ་ཟད། ཁོ་རང་ཆ་ཡོད་ཅིག་ཡིན་པ་ལྟ་བུའི་ཚོར་སྣང་གིས་རང་དབང་མེད་པར་
ཁོའི་གདོང་ལ་ཅེར། ཁོའི་བྱད་བཞིན་གྱིས་མོ་ལ་དྲན་གདུང་དང་། ཕྱིར་དྲན། སྤྲོ་སྣང་གི་
མིག་ཆུ་རྫོགས་མཐའ་མེད་པ་ཞིག་སྤྲད་སོང་། ཁོའི་གདོང་དང་། གཟུགས་དབྱིབས་ཁོའི་
ཕ་ལགས་དང་འདྲ་ཞིང་། ཐ་ན་མིག་གིས་ལྟ་སྟངས་ཀྱང་ཧ་ཅང་འདྲ་བ་ལ། ཚེ་སྐྱིད་
རང་ཉིད་ཀྱི་མིག་དབང་ལ་ཡིད་མ་ཆེས་པར་འཕྲུལ་སྣང་ཅིག་རེད་བསམས་ནས་ཧད་
ནས་བསྡད། ཞོའོ་ཧུང་གིས་གསར་བུ་དེར་ “ཁྱོད་ཀྱི་མགོ་ཅུང་ཙམ་དྲག་འདུག་
གམ”ཟེར་འཚམས་འདྲི་བྱས་བྱུང་བར། །
“དྲག་ཏུ་ཕྱིན་འདུག་”ཅེས་ལམ་བཏབ་བྱུང་།
ཁོས་ཚེ་སྐྱིད་ཧད་དེ་བསྡད་པའི་ཉམས་མཐོང་སྟེ། “ཨ་ཅེ་ལགས་ནང་དུ་ཕེབས”ཞེས་
པའི་སྐད་སྒྲས་མོ་དོགས་སྣང་དང་བྲེལ་འཚུབ་ཀྱི་ནང་དུ་ལྷུང་དུ་བཅུག ཁོའི་རྣམ་
འགྱུར་ལ་བལྟས་ན་ཕལ་ཆེར་ཚེ་སྐྱིད་ངོ་ཤེས་མ་སོང་བ་འདྲ། འོན་ཀྱང་ཚེ་སྐྱིད་ཀྱིས་
སྐར་ཆ་གཅིག་ལ་ཡང་བསྲན་མ་ཐུབ་པར་ངུ་ངག་གི་སྐད་ཀྱིས་
“བཀྲ་ཤིས་རྡོ་རྗེ་ང་ཁྱོད་ཀྱི་ཨ་མ་་་་་༌༌ཡིན་ཡ། ཁྱོད་ཀྱིས་་་་་་ང་བརྗེད་སོང་བ་རེད་



མུ་འབྲེལ་བརྩམས་སྒྲུང་།
དམ”ཞེས་བཤད་རྗེས་ཁོར་འཐམས་ཤིང་མིག་གཉིས་ལས་དགའ་སྣང་གི་མིག་ཆུ་
འགོག་མེད་དུ་བཞུར། ཞའོ་ཧུང་གིས་ཁོ་མ་བུ་གཉིས་ཀྱི་བཟོ་ལྟ་ལ་བལྟས་ཏེ་ཡིད་
འགུགས་དང་སྙིང་རྗེའི་མིག་ཆུ་འགོག་མེད་དུ་བཞུར་ཡང་སེམས་ལ་བཀྲ་ཤིས་རྡོ་རྗེ་
དང་ངེད་གཉིས་མཉམ་དུ་གཤིབ་ནས་ལོ་ངོ་ཧྲིལ་བོ་ལྔ་ལྷག་འགོར་ཡང་དེ་རིང་མ་
གཏོགས་ཁོའི་མིག་ལས་མིག་ཆུ་ཐོན་པ་གཏན་ནས་མཐོང་མ་མྱོང་། མོས་ཀྱང་མོ་ལ་
རང་ཉིད་ཀྱི་ཨ་མ་བཞིན་དུ་བདག་སྐྱོང་བྱེད་རྒྱུ་ཡིན་ཞེས་སེམས་ནས་དམ་བཅའ་
བཞག བཀྲ་ཤིས་རྡོ་རྗེས་ཡུད་ཙམ་རིང་སྨྲ་བ་ཅི་ཡང་མེད་པའི་བརྟུལ་ཞུགས་བཟུང་
ཞིང་། ཚེ་སྐྱིད་ཀྱི་ངུ་སྒྲས་ཁོའི་རིག་པ་གསལ་དུ་བཏང་ཞིང་རིག་པ་ཡང་ཇེ་རྒྱས་ལ་
སོང་།
“ཨ་མ། ་་་༌་་་ཨ་མ་་་དངོས་ནས་ཁྱོད་ཡིན་ནམ། ་ཁྱོད་གང་ལ་སོང་བ་ཡིན་ནམ།”
“ངས་་་་་་གང་སར་བཙལ་ཡང་རྙེད་མ་སོང་”ཞེས་བཤད་པར།
མོས་ “ང་ང་་་་་་་”ཅེས་ཚིག་གི་མཇུག་སྐྱོང་མ་ཐུབ། དེ་ལྟར་ཕན་ཚུན་ལ་འཐམས་ཏེ་
གང་འཚམས་ཤིག་སོང་རྗེས་ཡུན་རིང་མྱངས་པའི་དཀའ་སྡུག་གི་ལོ་ཟླ་རིང་མོ་གཅིག་
གཅིག་གཉིས་གཉིས་ཀྱིས་ཁོ་ལ་བརྗོད། ཁོས་སྙིང་རྗེ་དང་དུངས་སྣང་གིས་རྣ་བ་བླགས་
ཏེ་ཉན་པ་ལས་སྐད་ཆ་ཚིག་གཅིག་ཀྱང་མ་བཤད་པར་མོ་ལ་ཅེར་རྗེས།
“ཨ་མ། ལོ་འདི་དག་གི་ནང་དུ་ཁྱོད་ཀྱིས་དཀའ་སྡུག་གང་མང་མྱངས་ཡོད་པ་ཁྱོད་ཀྱི་
གདོང་ལས་གསལ་བོར་རྟོགས་ཐུབ། ཁྱོད་ངོ་མ་རྒས་འདུག་”ཅེས་ངུ་ངག་གིས་ལབ་
པར།
“ཁྱོད་འདི་འདྲའི་གསར་རྒོད་ཅིག་ཆགས་ཡོད་པས་ང་མ་རྒས་ན་ལྟས་ངན་ཞིག་ཡིན་



མིག་ཆུ་ཐ་ར་ར།
-
ས
=
རྒྱུ་རེད།” ཅེས་བརྗོད་རྗེས། གློ་བུར་དུ་མོས་ཅི་ཞིག་དྲན་པ་ལྟར་“ཁྱོད་ཀྱི་ཨ་ཅེ་གང་ན་
ཡོད་དམ”ཞེས་པར།
ཁོ་ན་རེ་“མོས་་་་མོས་མཚོ་སྔོན་ན་བྱ་བ་སྒྲུབ་ཀྱི་ཡོད་པ་རེད།”
“ཁྱོད་གཉིས་ཀྱིས་ཕན་ཚུན་ལ་འབྲེལ་འདྲིས་བྱེད་ཀྱིན་ཡོད་དམ།”
“ངེད་གཉིས་ཡུན་རིང་ཞིག་ལ་ངོ་ཐུག་མ་སོང་།”
“མོས་བོད་སྐད་བཤད་ཤེས་སམ།”
“མོས་་་་་་བཤད་ཤེས་ཀྱི་འདུག” ཞའོ་ཧུང་གིས་དྲི་ཞིམ་དགུང་ལ་འཐུལ་བའི་རྒྱུ་
ཟས་དང་བོད་ཟས་གཡོ་བསྐོལ་བྱས་ཏེ་མདུན་ཅོག་སྟེང་བསྒྲིགས་བྱུང་། ཞོག་ཁོག་
བརྔོས་མ་དང་ལུག་ཤ་བཙོས་མ། ཕིན་ཐང་། ཅུང་རྡོག འོ་ཇ་དཀར་བོ་སོགས་མང་
ཡང་། ཅི་ཞིག་མ་ཚང་བ་ལྟར་ཚེ་སྐྱིད་ཀྱིས་ཟས་ཁམ་གང་རེ་ལས་མི་ཟ་བའི་ཚུལ་ལ་
བཀྲ་ཤིས་རྡོ་རྗེ་དང་ཞའོ་ཧུང་གཉིས་ཧད་འདུག མོས་ཁོ་གཉིས་ལ་གཅིག་བལྟས་ཏེ་
“འདི་ན་རྩམ་པ་ཡོད་དམ”་ཟེར།བཀྲ་ཤིས་རྡོ་རྗེས་ “ཡོད་་་་ཡོད”ཅེས་བརྗོད་ཞོར་ཐབ་
ཚང་དུ་འགྱིག་སྣོད་དཀར་བོའི་ནང་བླུགས་ཡོད་པའི་རྩམ་པ་དང་། ཕྱུར་བ། མར་དག་
འཁྱེར་ཡོང་སྟེ་མདུན་ཅོག་ཐོག་བཞག ཞའོ་ཧུང་གིས་ཆ་སྒམ་སྟེང་གི་དཀར་ཡོལ་
འབྲུག་ནག་ཅིག་གི་ནང་དུ་འོ་ཇ་ཕྱེད་ཙམ་བླུགས་ཏེ་ཚེ་སྐྱིད་ཀྱི་མདུན་དུ་བཞག མོས་
ཁོ་གཉིས་ལ་ལྟ་ཙམ་ཡང་མི་བྱེད་པར་ལོ་ཆུང་བྱིས་པ་དག་ལ་ཀ་ར་མངར་མོ་རེག་པ་
བཞིན་རྩམ་རྐྱ་ཅུང་ཙམ་འགམས་རྗེས་བརྫིས་ཏེ་ཟོས། དགོང་ཟས་ཟོས་ཚར་བ་དང་
ཁོང་མ་བུ་གཉིས་ཀྱིས་སྐད་ཆ་བཤད། དེ་ལྟར་ཞག་གང་ལ་ཁ་བརྡ་བྱས་ཀྱང་བཤད་མ་
ཚར། ཇི་སྲིད་དབུགས་རྒྱུན་མ་ཆད་པར་དེ་སྲིད་དུ་སྐད་ཆ་དང་ཚོར་སྣང་ལ་རྫོགས་
98



མུ་འབྲེལ་བརྩམས་སྒྲུང་།
མཐའ་བྲལ་ཟེར་བ་ཅི་མ་བདེན། དུངས་སྣང་དང་བརྩེ་སེམས་ཀྱིས་ཁེངས་པའི་རང་གི་
ཤ་ཁྲག་ལས་མཆེད་པའི་བུ་ཕྲུག་འདྲེན་བྱེད་ཟུང་དུ་མངོན་དུས་མོའི་སེམས་ལ་བརྗོད་
མི་ཤེས་པའི་སྤྲོ་བ་རྒྱས་ཤིང་གདོང་ལ་ཡང་དགའ་བའི་འཛུམ་མདངས་བྱུང་། དེ་བཞིན་
སྙིང་ནས་བརྩེ་བའི་བུ་ཡི་འགྲམ་ནས་ཚེ་མཇུག་སྐྱིད་པོ་ཞིག་སྐྱེལ་ཐུབ་པའི་སྨོན་ལམ་
ཡང་བརྒྱབས།
ཉིན་བྱེད་དབང་བོའི་གསེར་མདོག་གི་འོད་སྣང་དབྱིག་འཛིན་མའི་སྟེང་མ་
མངོན་པའི་སྔ་རོལ་ནས་ཁོང་གསུམ་བདེ་ལྡན་གྲོང་གི་ཇོ་བོ་རིན་པོ་ཆེ་ལ་མཇལ་དུ་
སོང་། ཀྱེ་མ། བདེ་ལྡན་གྲོང་གི་ནམ་མཁའ་ནི་གཡུ་ཡི་མེ་ལོང་ཞིག་དང་ཀུན་ནས་
མཚུངས། དལ་གྱིས་ལྡང་བའི་བསིལ་རླུང་དང་། དད་ལྡན་གྱི་སེར་སྐྱ་མང་ཚོགས། ད་
དུང་ཟ་མ་དང་ཅ་དངོས་འཚོང་མཁན་ལ་སོགས་པའི་བོད་རིགས་སྤུན་ཟླ་དག་མཐོང་
དུས་མོར་བརྗོད་མི་ཤེས་པའི་དགའ་སྣང་ཞིག་སྐྱེས་པའི་མོད་ལ་འགོག་ཏུ་མེད་པའི་
མཆི་མ་ཁྲོམ་ཁྲོམ་དུ་བཞུར་ལ་ཡོད་ཚད་རྨི་ལམ་ཡིན་པ་ལྟ་བུའི་ཚོར་སྣང་བྱུང་། ཁོ་ཚོ་
འཚང་ཁ་ཤིག་ཤིག་གིས་ཇོ་ཁང་གི་སྒོ་ནང་དུ་འཛུལ། ཀྱེ་མ། མཚན་སྙན་ཁམས་གསུམ་
ལ་གྲགས་པའི་ལྷ་སའི་ཇོ་བོ་ནི་ཇི་འདྲའི་གཟི་ཉམས་ལྡན་པ་ལ་ཨང་། བརྩེ་བ་དང་
བྱམས་སྙིང་རྗེ་ཡིས་ཕྱུག་པའི་བཞིན་རེས། གསེར་དངུལ་གཡུ་བྱུས་བརྒྱན་པའི་སྐུ་
གཟུགས། ལྷག་པར་དུ་དམར་ལམ་ལམ་དུ་འབར་བའི་མཆོད་མེའི་རླབས་ཕྲེང་སོགས་
མཐོང་དུས་དད་པའི་སྤུ་ལོང་དབང་མེད་དུ་གཡོས་པས་སོར་བཅུ་སྙིང་ལ་སྦྱར་ཏེ་
གསོལ་བ་སྨོན་ལམ་བརྒྱབས། དེ་བཞིན་དད་ལྡན་གྱི་སེར་སྐྱ་ཕོ་མོ་དང་ཕྱི་གླིང་བ་དག་
གི་ཆོས་སེམས་ཆེན་པོའི་བྱ་སྤྱོད་དང་འཛུམ་མདངས་དག་མཐོང་དུས་སེམས་པར་བདེ་
99



མིག་ཆུ་ཐ་ར་ར།
བ་དྭངས་མས་གཏམས་འོངས། ཁོ་གསུམ་གྱིས་ལྷ་སའི་བར་སྐོར་ནས་ཞོགས་ཟས་སྟབས་
བདེ་ཞིག་ཟོས་རྗེས་ཕོ་བྲང་པོ་ཏཱ་ལ་དང་། གདན་ས་ཆེན་མོ་གསུམ་ལ་མཇལ་སྐོར་དུ་
སོང་། སྙིང་ཉེ་བའི་ཀློག་མཁན་རྣམ་པ་གཤམ་ནས་ཁྱོད་ཚོས་བུ་བཀྲ་ཤིས་རྡོ་རྗེའི་
ཆིག་ལབ་ལ་གསན་རོགས་གནང་དང་།
བཀྲ་ཤིས་རྡོ་རྗེའི་ཆིག་ལབ།
ང་དེ་སྔོན་རྒྱ་ནག་གི་ཁྲིན་ཏུའུ་སློབ་གྲྭར་ཡོད་དུས་རྒྱ་གུང་ཁྲན་ནི་རང་ཉིད་
དང་རང་མི་རིགས་ཀྱི་དགྲ་བོ་ངོ་མ་ཡིན་པ་གཏན་ནས་མ་ཤེས་པར་རྒྱ་ནག་རྒྱལ་ཁབ་
དང་རྒྱ་མི་རིགས་ལ་ཧ་ཅང་དུངས། ཐ་ན་སོ་སོའི་གཏན་འདུན་གྱི་དགའ་མ་ཡང་རྒྱུ་
མོ་ཞིག་བཙལ་བ་ཡིན་། ཡིན་ཡང་། བོད་ལྗོངས་སློབ་གྲྭ་ཆེན་མོ་ནས་སློབ་སྦྱོང་བྱས་
པའི་བརྒྱུད་རིམ་ཁྲོད་ངས་ཆེས་ལྐོག་གྱུར་གྱི་རྒྱུ་མཚན་མང་བོ་ཞིག་རྟོགས་པ་འདི་ལྟར།
ང་ཚོ་དང་བོ་བོད་ལྗོངས་སློབ་གྲྭ་ཆེན་མོ་རུ་འབྱོར་དུས་སློབ་མ་ཚོ་སྡེ་ཚན་གསུམ་དུ་
བགོ་བཤའ་བརྒྱབས་སོང་། དེ་དག་ནི་ཆབ་སྲིད་སྡེ་ཚན་དང་། ལོ་རྒྱུས་སྡེ་ཚན། རྩོམ་
རིག་སྡེ་ཚན་བཅས་ཡིན། སྤྱིར་ང་ལ་མཚོན་ན་ཆབ་སྲིད་སྡེ་ཚན་ནང་འགྲོ་འདོད་ཤིན་
ཏུ་ཆེ་ཡང་ལོ་རྒྱུས་སྡེ་ཚན་ནང་བགོས་སོང་། དེ་བས་ངས་ཐེངས་མང་ལ་སྙན་ཞུ་ཕུལ་
ཡང་ཕན་འབྲས་མ་བྱུང་། དེ་ནས་ང་མི་འདོད་བཞིན་དུ་ལོ་རྒྱུས་སྡེ་ཚན་དུ་སློབ་སྦྱོང་
བྱེད་དུ་སོང་བ་ཡིན། ངའི་དགའ་མ་ཆབ་སྲིད་སྡེ་ཚན་གྱི་སློབ་མ་ཡིན། ངེད་གཉིས་ལ་
ནམ་རྒྱུན་བར་གསེང་གི་དུས་ཚོད་སྤྱད་དེ་ཕན་ཚུན་གྱི་མ་ཤེས་པ་གསལ་བོ་བཟོ་བའི་
100



མུ་འབྲེལ་བརྩམས་སྒྲུང་།
གོམས་གཤིས་ཡག་པོ་ཞིག་ཡོད། ངེད་གཉིས་ལ་མཚོན་ན་དེ་ནི་ཆེས་རིན་ཐང་ལྡན་
ཞིང་ཆེས་སྤྲོ་སྣང་འཕེལ་བའི་དུས་ཚོད་ཅིག་ཡིན། ལྷག་པར་དུ་བོད་ལྗོངས་སློབ་གྲྭ་ནས་
ངེད་གཉིས་ཀྱི་སྦྱང་བྱ་མི་གཅིག་པས་ཕན་ཚུན་ལ་སློབ་རེས་བྱས་ཏེ་ཤེས་སུ་འཇུག་གི་
ཡོད་པས་ཆབ་སྲིད་སྡེ་ཚན་དུ་འགྲོ་མ་ཐུབ་ཀྱང་བློ་ཕམ་ཆེན་པོ་གཏན་ནས་སྐྱེས་མ་
མྱོང་། དེ་ལྟར་ཉིན་མ་དང་ཟླ་བ་རིམ་གྱིས་འདས་དུས་མོས་ང་ལ་སྔོན་ལྟར་ཟུར་ཁྲིད་མི་
བྱེད་པར་ཕྱི་རོལ་ཏུ་སྤྲོ་འཆམ་ལ་གཡེང་བར་ཁྲིད། ཡང་མཚམས་རེར་ལས་དོན་
གཞན་ལ་ཁ་གཡར་ཏེ་ཟུར་ཁྲིད་ཀྱི་དུས་ལ་གཡོལ་ཐབས་ཀྱང་ཐེངས་དུ་མར་བྱས་མྱོང་
བར་མ་ཟད། ཁོ་མོ་ནམ་རྒྱུན་དང་མི་འདྲ་བར་ཉོབ་སྣང་དང་སེམས་ཁྲེལ་ཁྲོད་གནས་
པ་མཐོང་དུས། ང་ལ་ཡང་རང་བཞིན་གྱིས་དོགས་སྣང་དང་སྐྱོ་བ་ངང་གིས་བྱུང་།
གཟའ་ཉི་མའི་ཉིན་ཞིག་ངེད་གཉིས་སྤྱི་གླིང་དུ་སྤྲོ་འཆམ་ལ་སོང་། ཉིན་དེར་མོས་ཟས་
རིགས་སྣ་མང་འཁྱེར་ཡོང་འདུག་ལ། ང་ལ་སྔོན་བཞིན་བརྩེ་འཛུམ་གྱིས་བསུས་བྱུང་།
ཡིན་ཡང་། མོའི་འཛུམ་མདངས་དེ་ནི་བཙན་ཚུགས་ཀྱིས་བྱུང་བ་ཞིག་ལས་རང་
བཞིན་གྱིས་བྱུང་བ་ཞིག་མིན་པ་བལྟས་པ་ཙམ་གྱིས་རྟོགས་ཐུབ་ཀྱི་འདུག ག ཞན་
ཡང་མོའི་སྐྱོ་མདངས་ཀྱི་མིག་ཟུང་ལས་མོའི་གློ་སྙིང་གི་བར་དུ་གསང་བའི་སྐྱོ་སྣང་རིང་
མོ་ཞིག་སྦས་ཡོད་པ་ཚོར་ཐུབ། དེ་ལྟར་ངེད་གཉིས་ལ་ལབ་གླེང་ཅི་ཡང་མེད་པར་ཁུ་
སུམ་མེར་ཡུན་རིང་ལྷག ཉིན་དེའི་སྤྱི་གླིང་གི་རྣམ་པ་ནམ་རྒྱུན་དང་གཏན་ནས་མི་
འདྲ་བར་ཟང་ཟིང་དང་འདུ་འཛི་ཆེ་བའི་ཚོར་སྣང་བྱུང་། ཡིན་ཡང་ངེད་གཉིས་ལ་
འཛུམ་མདངས་དང་དགོད་སྒྲས་སྟོང་། །
སྐབས་དེར་མོའི་ལག་འཁྱེར་ཁ་པར་གྱི་སྒྲ་གྲགས་བྱུང་ལ་མོས་ཁ་ཕྱེ་ནས་སུ་ཡིན་མིན་
jd1



མིག་ཆུ་ཐ་ར་ར།
-
-，: .:.
་་ ་
་
，--
，
，，，
༔ ,，
''.
...
……
..，: 'E; ，!，
，，，，， ༔
，， ，
-. '-• •
•. - ་ ,་ ，
...……
.
.
..
…........
，
，
，
，，
，
，，
ལ་སྐད་ཆ་དྲིས་རྗེས་ང་ལས་ཅུང་ཐག་རིང་བའི་གནས་སུ་ཕྱིན། ཡུན་རིང་གི་རྗེས་ནས་
མོ་ངའི་སར་བསླེབས་བྱུང་། མོས་དོགས་མི་བདེ་བའི་ཉམས་ཀྱིས་གྲོགས་མོ་བདེ་ཆེན་
གྱིས་མྱུར་དུ་མོ་ལ་རོགས་ཤིག་བྱེད་དུ་ཤོག་ཟེར་བས་ང་འགྲོ་རྒྱུ་ཡིན། དགོངས་ཚོམས་
མ་གནངས། རྗེས་ཕྱོགས་ཁོམ་པ་ཡོད་དུས་ངེད་གཉིས་བསྐྱར་དུ་ཡོང་ཞེས་བཤད་རྗེས་
ང་དང་གྱེས་སོང་། སྤྱི་གླིང་དུ་སྤྲོ་སྐྱིད་ལ་རོལ་བའི་ཕ་འཛོམས་མ་འཛོམས་དང་། སྙིང་
གཏམ་འཆད་བཞིན་པའི་གཞོན་ནུ་ཕོ་མོ་དག་འདྲེན་བྱེད་དུ་སྣང་དུས་འདྲ་པར་ཙམ་
ཡང་མཐོང་མ་མྱོང་བའི་དྲིན་ཆེན་གྱི་ཨ་ཕོ། བྱམས་བརྩེ་ཡིས་ཕྱུག་ཅིང་བུ་ཕྲུག་ལ་
དུངས་ཞེན་ཟབ་པའི་བརྩེ་ལྡན་གྱི་ཨ་མ། ད་དུང་མ་གཅིག་བྱང་ཁོག་བརྒྱུད་ན་ཡང་
སྤྱོད་པ་ར་ཁྱི་བཞིན་གཏན་ནས་མི་མཐུན་པའི་གཅེན་མོ་སོགས་སྙིང་ནས་དྲན། ལྷག་
པར་དུ་ཞེ་ནས་བརྩེ་བའི་དགའ་མ་ཞའོ་ཧུང་ཡང་སྔོན་དང་མི་འདྲ་བར་ཁོང་ཁྲོ་ལངས་
ཏེ་རང་ལ་རྣམ་འགྱུར་ངན་པ་སྟོན་པ་སོགས་ཀྱི་དབང་གིས་ཁེར་རྐྱང་དང༌། དྲན་
གདུང་། དངངས་འཚབ། ལེ་བདའ་ལ་སོགས་པའི་སེམས་ཁྲལ་ཅི་བས་ཆེ། མི་ཞིག་གི་མི་
ཚེའི་ནང་ཕ་མ་དང་། གཉེན་མི་། དགའ་མ་སོགས་ཀྱི་བརྩེ་དུང་གིས་སྟོང་བའི་མི་ཚེ་ལ་
དོན་སྙིང་གིས་དབེན་ཞིང་། ལེགས་གྲུབ་དང་གསར་གཏོད་སོགས་དེ་བས་རྒྱང་ཐག་
རིང་བར་སྣང་། གསེར་མདོག་གི་ཉི་མ་ཞེན་ཆགས་དང་འཁྲེང་སེམས་ཀྱི་ཀློང་ནས་ནུབ་
ཀྱང་སློབ་གྲྭར་འགྲོ་འདོད་ཀྱི་འདུན་པ་བྲལ། དེ་ལྟར་ཁེར་རྐྱང་དང་བསམ་གཞིག་སྣ་
མང་གི་ཁྲོད་ན་གནས་དུས་མི་ཞིག་གིས་ངའི་ཕྲག་སྟེང་དུ་ཡང་མོས་ཐེངས་འགར་
གཞུས་བྱུང་། ངས་ཁ་ཕྱིར་འཁོར་ནས་བལྟས་དུས་གཟུགས་སྟོབས་ཆེ་ཞིང་མིག་སྐྲ་སེར་
བོ་དང་གདོང་ལ་འཛུམ་གྱིས་ཕྱུག་པའི་ཕྱི་གླིང་བ་ཞིག་རེད་འདུག ཁོའི་མདངས་མ་
102



མུ་འབྲེལ་བརྩམས་སྒྲུང་།
ཉམས་པའི་མིག་ཟུང་ལས་དུངས་སྣང་གི་རྣམ་འགྱུར་ཞིག་མངོན་འོངས་མོད། ངས་ཁོ་
ལ་ཅི་ཞིག་བཤད་དགོས་པ་འང་མ་ཤེས་པར་ཧད་དེ་ལུས་སོང་། ཁོས་ངའི་བསམ་དོན་
རྟོགས་པ་བཞིན་ལག་པ་གཉིས་ངའི་ཕྱོགས་སུ་བསྲིངས་ཏེ་བཀྲ་ཤིས་བདེ་ལེགས་ཞེས་
ཞུས་སོང་། ངས་ཀྱང་ཁོ་བཞིན་བྱས་པ་ཡིན། དེའི་རྗེས་ཁོས་ངེད་གཉིས་ལྷ་སའི་བར་
སྐོར་གྱི་ཟ་ཁང་ཞིག་ཏུ་སོང་ནས་ཟ་མ་མཉམ་དུ་ཟོས་ན་ཆོག་གམ་ཞེས་དྲིས་པ་དང་།
ཁོས་བོད་སྐད་དེ་འདྲའི་གཙང་མ་ཞིག་བརྒྱབ་པ་དང་ང་རང་ཡིད་སྨོན་འཆོར་ཞོར་
འགྲིག་ཚུལ་བཤད་པ་ཡིན། ངས་ཁོ་ལ་ཁྱོད་ཀྱིས་བོད་སྐད་ཡག་པོ་བཤད་ཀྱི་འདུག་
ཅེས་བཤད་པར། ཁོས་ངའི་ཨ་མདོ་ནས་ཡིན་པའི་གྲོགས་པོ་ཞིག་གི་འགྲམ་ནས་སྦྱངས་
པ་ཡིན། ཡག་པོ་ཡག་པོ་དེ་འདྲ་བཤད་ཤེས་ཀྱི་མེད་ཟེར། ངས་རང་ཉིད་ཀྱང་ཨ་མདོ་
ནས་ཡིན་པའི་སློབ་མ་ཞིག་ཡིན་ཚུལ་སོགས་བརྗོད་དེ། རིམ་པར་ངེད་གཉིས་ཀྱིས་སྒྲོལ་
མ་ཟ་ཁང་དུ་ཟ་མ་ཟ་ཞོར་སོ་སོའི་ལོ་རྒྱུས་མང་བོ་བཤད་པར་ག་ལེར་ཕན་ཚུན་ལ་དུང་
བ་ཇེ་ཟབ་དང་བློ་ཐག་ཇེ་ཉེ་རུ་སོང་། ཡོད་ཚད་དུས་ཚོད་དང་བསྟུན་དགོས་པས་ངེད་
གཉིས་ཀྱང་མི་འདོད་བཞིན་ཁ་བྲལ་དགོས་བྱུང་། ངོ་མ་ཉིན་མོ་དེར་ངའི་སེམས་པ་ཧ་
ཅང་སྐྱོ་བས་མི་ཞིག་གི་ཁ་བརྡ་དང་སེམས་གསོ་ཧ་ཅང་མཁོ་ཡང་། དུས་ཚོད་ཧ་ཅང་
འཕྱི་བོ་ཆགས་པས།ངས་མི་འདོད་བཞིན་དུ་ཁོ་ལ་གྱེས་ཕྱག་ཕུལ་བ་ཡིན། ཁོས་གསལ་
ཞིང་རྣོ་བའི་མིག་གིས་ང་ལ་གཅིག་བལྟས་རྗེས་ཕོ་རྒོད་འདི་ཁྱོས་ངེས་པར་དུ་ཀློག་ཐུབ་
པར་གྱིས་ཞེས་བཤད་ཞོར་དུ་ཡིག་སྐོགས་ཆེན་པོ་ཞིག་གིས་བཏུམས་པའི་དཔེ་དེབ་གྱི་
བཟོ་འདྲ་བོ་ཞིག་ང་ལ་སྤྲད་དེ་གྱེས་ཕྱག་ཕུལ་སོང་། ངས་ལྗིད་ཏིག་ཏིག་གི་གོམ་སྟབས་
སློབ་གྲྭའི་རྒྱལ་སྒོའི་ཕྱོགས་སུ་བསྒྱུར། ཉལ་ཁང་དུ་ཉལ་གྲོགས་ཚོ་ཉལ་ཚར་བས་ང་ལ་
103



མིག་ཆུ་ཐ་ར་ར།
ཁ་ཡ་བྱེད་མཁན་མི་འདུག མཚན་ལྗོངས་དེར་ང་ལ་གཉིད་ཀྱི་བདེ་བ་དང་ཡོངས་སུ་
བྲལ་བས་ཕྱི་གླིང་བས་སྦྱིན་པའི་ཅ་དངོས་དེ་ཅི་ཞིག་ཡིན་མིན་ལ་བལྟ་འདོད་བྱུང་། ཀྱི་
ཧུད། དེ་ནི་ཏཱ་ལའི་བླ་མ་མཆོག་གིས་བརྩམས་པའི་<<ངོས་ཀྱི་ཡུལ་དང་ངོས་ཀྱི་མི་
མང་>>ཞེས་པའི་ཕྱག་དཔེ་དེ་རེད་འདུག
དེབ་དེའི་མདུན་ངོས་ཀྱི་པར་ལ་ཞིབ་མོར་ལྟ་དུས་ང་ལ་སྨྲ་བསམ་བརྗོད་ལས་འདས་
བའི་ཚོར་སྣང་ཞིག་བྱུང་བའི་མོད་ལ་མིག་ཀོང་ནས་མཆི་མ་དབང་མེད་དུ་བཞུར་བྱུང་།
ངས་རང་ཉིད་ཀྱིས་རྒྱུ་མཚན་ཅིའི་དབང་གིས་མིག་ཆུ་བཏང་བ་མ་ཤེས། ད་དུང་དེབ་
དེར་མུ་མཐུད་དུ་ལྟ་འདོད་དང་ཀློག་འདོད་ཀྱི་འདུན་པ་རྦ་རླབས་བཞིན་འཕྱུར་བྱུང་
ལ། ངས་ཤོག་ངོས་རེ་རེའི་སྟེང་གི་ཡི་གེ་རེ་རེ་ལྟར་གཅིག་ཀྱང་ལུས་སུ་མ་བཅུག་པར་བློ་
རྩེ་གཅིག་སྒྲིམ་གྱིས་བཀླགས་དུས་སུན་སྣང་དང་ཉོབ་སྣང་ཕྲན་བུ་ཙམ་ཡང་མ་བྱུང་།
དེ་ལྟར་མཚན་གང་བོར་བཀླགས་ཀྱང་མ་ཚར། སྤྱིར་བཏང་ནས་མཚན་ལ་དེབ་ཀློག་
པའི་གོམས་གཤིས་ཡོད་རྐྱེན་ལུས་མི་བདེ་བའི་ཚོར་སྣང་གང་ཡང་མ་བྱུང་། ཡིན་ཡང་།
དེབ་ཀློག་མ་ཚར་བས་འཛིན་གྲྭར་འགྲོ་འདོད་མ་བྱུང་། ཉིན་ཤར་གྱི་ཅོང་སྒྲའི་ཁྲོད་
ངས་རྫུན་གཏམ་ནས་ཉལ་ཏེ་བསྡད། སྙིང་ཉེ་བའི་ཉལ་གྲོགས་ཚོས་ང་ལ་ཞོགས་ཟས་
འཁྱེར་ནས་བསླེབས་སོང་། ཉིན་གུང་རྗེས་ཀྱི་དུས་ཚོད་བཅུ་བའི་གཡས་གཡོན་དུ་གཞི་
ནས་བཀླགས་ཚར་དུས་ངའི་སེམས་སྤྲིན་ནག་བཞིན་འཁྲུགས་ཤིང་ཅི་བྱེད་འདི་བྱེད་
མེད་པར་ཅི་བྱ་གཏོལ་མེད་དུ་གྱུར་སྟབས་ཁྲུས་ཁང་དུ་སོང་ནས་སྐུ་དང་གཟུགས་པོ་
བཀྲུས་རྗེས་རྐུབ་སྟེགས་སྟེང་ནས་གཉིད་ལ་ཤོར། རྨི་ལམ་ཡང་དམིགས་བསལ་ཞིག་རྨིས་
པ་འདི་ལྟར་རྟ་ནོར་ལུག་གསུམ་གྱིས་ཁྱབ་པའི་འབྲོག་པའི་རྩ་ཐང་སྟེང་ང་དང་གྲོགས་
104



མུ་འབྲེལ་བརྩམས་སྒྲུང་།
པོ་འགའ་༧རྒྱལ་བ་རིན་པོ་ཆེ་མཆོག་དང་ལྷན་དུ་རྟ་ལུག་གི་མཆོང་ལྡིང་དང་ནོར་ལུག་
གི་རྭ་རྩེད་ལ་དགའ་བའི་ངང་བལྟས་ནས་བསྡད་ཡོད་དུས་གློ་བུར་དུ་མཛོ་རྭ་རྣོ་ཅན་
ཞིག་མཆོང་མ་རྒྱུགས་ཀྱིས་ང་ཚོའི་ཉེ་འགྲམ་དུ་བསླེབས་ཏེ་ང་ལ་ཐེངས་འགར་
བརྡུངས་བྱུང་བས་ངའི་ཁ་མིག་དང་། ངོ་གདོང་། གྲོད་ཁོག་ལས་ཁྲག་དམར་ཤམ་ཤམ་
དུ་བཞུར་བཞིན་པའི་སྐབས་དེར་སྟབས་ཡག་པ་ཞིག་ལ་ངའི་ལག་འཁྱེར་ཁ་པར་གྱི་
སྒྲས་ང་འཇིགས་རུང་གི་རྨི་ལམ་ལས་དཀྲོགས་བྱུང་། ངས་སྐྲག་མ་འདར་གྱིས་ཁ་པར་
ཡར་བཀྱགས་དུས་ཞོའོ་ཧུང་གིས་ཁྱོད་དེ་རིང་འཛིན་གྲྭར་མི་ཡོང་དོན་ཅི་ཞེས་ཐེངས་
དུ་མར་དྲིས་ཀྱང་ངས་ཅང་མ་བཤད་པས་མོས་ཁ་པར་མར་བཞག་སོང་། དེ་དུས་
མཚན་གྱི་ཆུ་ཚོད་བཅུ་གཉིས་ཟིན་འདུག ངས་དབུགས་སྟོད་ལ་འཚང་བཞིན་རྨི་ལམ་
དེ་ལ་ཕྱིར་དྲན་ཐེངས་གཅིག་བྱེད་ཞོར། ངོ་མ་ཆེས་འཇིགས་སུ་རུང་བ་ཞིག་རེད་ཨང་
སྙམ་ཡང་། རྨི་ལམ་གྱི་མཇུག་མཐོང་མ་ཐུབ་པས་སེམས་གཏིང་ནས་མོ་ལ་ལེ་བདའ་
རྫོགས་མེད་ཅིག་བྱས་པ་ཡིན། བསམ་གཞིག་ཞིབ་མོ་ཞིག་བྱས་ན་རྨི་ལམ་ནི་འཁྲུལ་སྣང་
ལས་མ་འདས་པས་སྣང་མེད་དུ་བཞག་ན་འོས་སྙམ། ངའི་གྲོད་ཁོག་གིས་ཐེངས་དུ་མར་
སྐད་བརྒྱབས་པ་ནི་ཟ་མ་ཟ་བར་སྐུལ་མ་བྱེད་པ་དང་ཀུན་ནས་མཚུངས། དེ་ལྟར་སེམས་
ཞི་འཇམ་ལ་འབབ་ཏུ་བཅུག་ནས་བསམ་གཞིགས་ནན་མོ་ཞིག་བྱས་དུས་ངས་རང་
ཉིད་ནི་བསླུ་བྲིད་ཀྱི་དྲ་བར་ཚུད་པའི་ཉམས་ཆུང་གི་བྱེའུ་ཞིག་དང་དམར་བོའི་ལྟ་གྲུབ་
ལ་དུངས་ཤིང་འཚེ་བ་མེད་པའི་ལྟ་གྲུབ་ཀྱི་དགེ་ཕན་ལ་ངོ་རྒོལ་བྱེད་མཁན་གྱི་ཉེས་
ཅན་པ་ཞིག ད་དུང་མི་རིགས་ཀྱི་ལྐོག་ཏུ་གྱུར་བའི་གསང་བ་མ་རྟོགས་པའི་རྗེས་ལུས་
ཀྱི་སྡར་མ་ཞིག་ཡིན་པ་རྟོགས་པའི་མོད་ལ་འཁང་ར་དང་ལེ་བདའ། འགྱོད་སེམས་ཀྱི་
105



མིག་ཆུ་ཐ་ར་ར།
ཚོར་སྣང་ལྕི་མོས་ཕྱོགས་དང་ཟུར་རེ་རེ་ནས་མནན་འོངས། ང་ལ་རྟོགས་གསར་ཞིག་
སྐྱེས་པའི་ཉིན་མོ་ནས་བཟུང་རང་ཉིད་སྡོད་སའི་ཁོར་ཡུག་ཀྱང་གསར་བ་ཞིག་ཏུ་སྣང་།
དེ་བཞིན་ཉིན་དེ་ནས་བཟུང་དགེ་རྒན་གྱི་སློབ་ཚན་ཁྲིད་སྐབས་དང་ཟ་ཁང་དུ་ཟ་མ་ཟ་
སྐབས་སོགས་བྱ་བ་གང་དང་གང་ལའང་སྤྲོ་སྣང་མེད་པར་སེམས་ནས་ཅི་ཞིག་བོར་
སོང་བ་བཞིན་བསམ་གཞིགས་བྱེད་མཁན་ཞིག་ཏུ་གྱུར་པས། མཐའ་འཁོར་གྱི་མི་ཚང་
མས་ང་ལ་སེམས་ནད་བྱུང་འདུག་ཅེས་བརྗོད་དེ་སྨན་ཁང་ལའང་ཁྲིད་མྱོང་། དངོས་
གནས་རང་ཉིད་ལ་བརྩེ་ཞེན་ཆེ་བའི་དགེ་རྒན་དང་སྙིང་ནས་བརྩེ་བའི་གྲོགས་པོ་ཚོས་
དེ་ལྟར་བསམས་འོས་ཏེ། སྐབས་དེར་ཏག་ཏག་ང་དང་ཞའོ་ཧུང་གི་འབྲེལ་ལམ་ཡང་དེ་
ཙམ་བཟང་རྒྱུ་མེད། ཡིན་ཡང་། ཆེས་ལྐོག་ཏུ་གྱུར་པའི་གསང་བ་དག་གིས་ང་ལ་ཡོད་
ཚད་བརྗེད་དུ་བཅུག ཉིན་གཅིག་ལའང་མ་མཐོང་ན་མི་བདེ་བའི་སྙིང་གི་དགའ་
མའང་བརྗེད་དུ་བཅུག་སོང་། དེ་ལྟར་ཉིན་མཚན་མང་བོ་རིམ་གྱིས་འདས་དུས། ང་ནི་
ཅི་ཡང་སྟོང་བའི་ཁེར་རྐྱང་ཞིག་ཏུ་གྱུར། ངས་རང་ཉིད་ཀྱི་མི་ཚེ་ཡི་འགན་འཁྲི་ངོ་མ་
དེ་ནི་རྐང་རྐྱང་ལག་རྐྱང་བྱེད་ཆོག་པའི་རང་དབང་གི་རྒྱལ་ཁམས་ཆེན་མོ་ཞིག་འཚོལ་
སྒྲུབ་བྱེད་ཆེད་རྒྱ་དམར་དང་ལྷན་དུ་ཁྱོད་ཤི་ང་གསོན་གྱི་དམར་འཛིང་བྱེད་རྒྱུ་འམ་
གཞན་ཅི་ནས་ཀྱང་རང་ནུས་རྩལ་ཏུ་སྤྲུགས་ནས་འབད་བརྩོན་ལྷོད་མེད་བྱེད་དགོས་
རྒྱུ་དེ་ཡིན་པ་རྟོགས། སྔ་མ་ནི་ཡོངས་ཐབས་མེད་པ་ཞིག་སྟེ། རྒྱ་ནག་ནི་འཛམ་གླིང་
སྟེང་མི་འབོར་ཆེས་མང་བའི་རྒྱལ་ཁབ་ཞིག་ཡིན་ལ། རྒྱ་ནག་གི་དཔལ་འབྱོར་གྱི་བརྒྱ་
ཆ་༦༠དམག་དོན་ཐོག་བཀོལ་ཀྱིན་ཡོད་ལ་ཁོ་ཚོའི་དམག་གི་སྟོབས་ཤུགས་ལ་འཛམ་
གླིང་གི་ཡར་ཐོན་རྒྱལ་ཁབ་ཁག་གིས་ཀྱང་ཞེད་སྣང་བྱེད་ཀྱིན་ཡོད། དེ་ནི་གཏན་ནས་
106



མུ་འབྲེལ་བརྩམས་སྒྲུང་།
ཡོང་ཐབས་མེད་པ་ཞིག་རེད། ཕྱི་མ་ནི་ཆེས་མཆོག་གྱུར་གྱི་ཐབས་ཤིག་རེད་བསམས་
ཀྱང་།དེའི་ཐད་ལ་ལྟ་སྟངས་དམིགས་བསལ་བ་ཞིག་ཐོབ་མ་སོང་།
ཉི་མ་ནུབ་མཐའ་ནས་བཞུད་སོང་། དབྱིག་འཛིན་མས་ན་བཟའ་ནག་པོ་བཀླུབས་དུས་
ངའི་གོམ་སྟབས་སྒྲོལ་མ་ཟ་ཁང་གི་ཕྱོགས་སུ་བསྒྱུར། ཀྱེ་མ། ལྷ་སའི་མཚན་ལྗོངས་ནི་
ཅི་འདྲའི་མཛེས་པ་ལ་ཨང་། དཀར་སེར་དམར་གསུམ་གྱི་གློག་སྒྲོན། སྙན་འཇེབས་ཀྱི་
གླུ་དབྱངས། ད་དུང་བསིལ་འཇམ་གྱི་རླུང་བུ། འཇའ་ཚོན་སྣ་ལྔའི་ཁ་དོག་ལྡན་པའི་
གློག་སྒྲོན་སོགས་ཅི་ཡང་མཛེས། རྒྱ་ལམ་གྱི་གཡས་གཡོན་དུ་གློག་དབྱུག་བཟུང་དེ་ཡར་
འགྲོ་མར་འགྲོ་བྱེད་བཞིན་པའི་བདེ་འཇགས་སྲུང་སྐྱོབ་རུ་མི་དག་མཐོང་དུས་སེམས་ལ་
མི་སྐྱིད་པའི་ཚོར་སྣང་ཞིག་བྱུང་། ༧རྒྱལ་བ་རིན་པོ་ཆེ་མཆོག་གིས་བདེ་འཇགས་དང་
ཞི་བདེ་ཡོང་བར་གོ་མཚོན་སྤྱད་པས་ནི་གནས་སྐབས་དང་ཕྱི་ཚུལ་ཙམ་ལས་ཞི་བདེ་ངོ་
མ་ཞིག་ཡོང་ཐབས་མེད་པ་དང་། དེ་ལས་སེམས་ཀྱི་ཞི་བདེ་ཡོང་བར་ནང་ཆོས་ལ་ཐོས་
བསམ་བྱེད་ཐུབ་ན་དགེ་མཚན་ཆེ་ཞེས་གསུངས་པ་དེ་དངོས་ནས་བདེན་པ་རེད་
བསམས་སོང་། ང་སྒྲོལ་མ་ཟ་ཁང་དུ་སོང་ནས་ཟས་ཟ་ཞོར་སྟེས་དབང་གིས་ངོ་ཤེས་
པའི་ཕྱི་གླིང་བ་དེ་ཡོང་བར་རེ་སྒུག་བྱས་བྱས་ཀྱང་ཁོ་ལ་ཐུག་མ་སོང་། ང་ཆང་ཁང་
དང་ཟ་ཁང་། གཞང་ཁང་གང་མང་འགྲིམས་ཏེ་ཁོ་དང་འཕྲད་པར་རེ་བ་བྱས་ཀྱང་
ཁོའི་གྲིབ་གཟུགས་ཙམ་ཡང་མཐོང་ཡུལ་དུ་མ་གྱུར། དེ་སྔོན་ཁོའི་མིང་ཙམ་ཡང་མ་དྲིས་
པ་དྲན་ན་འགྱོད་གདུང་གི་ཚོར་སྣང་ལྕི་མོ་ཞིག་གིས་ངའི་སེམས་ཁམས་ཡང་ཡང་
མནན་ནས་བསླེབས་སོང་། ངོ་མ་ཁོ་ནི་ང་མུན་ནག་གི་འདམ་དོང་ལས་ཡར་འཐེན་
མཁན་གྱི་དྲིན་ཆེན་ནམ་ཚེ་སྲོག་གཉིས་པ་སྦྱིན་མཁན་གྱི་ཕ་མ་ལྟ་བུ་ཡིན་པས་ཅིས་
107



མིག་ཆུ་ཐ་ར་ར།
ཀྱང་བཙལ་ནས་རྙེད་ཐུབ་པ་བྱེད་རྒྱུའི་ཆོད་སེམས་སྙིང་ལ་བཅངས། དེ་བཞིན་དུ་སྤྲོ་
སྐྱིད་དང་འདུ་འཛི་ལ་མགོ་འཁོར་བའི་རིགས་གཅིག་སྤུན་ཟླ་དག་མཐོང་དུས་རིགས་
ཞེན་གྱི་དུངས་སྣང་ཚད་མེད་ཅིག་དང་སྙིང་རྗེ་ཞིག་ཀྱང་དབང་མེད་དུ་སྐྱེས་ཡོང་། ཁོ་
ཚོ་ཡང་རྒྱ་གུང་ཁྲན་ཏང་གི་བསླུ་བྲིད་ཀྱིས་ར་བཟི་རྐྱེན་མི་རིགས་འདིའི་ཆེས་ལྐོག་གྱུར་
གྱི་གསང་བ་དག་རྟོགས་པ་ལ་ད་དུང་ཧ་ཅང་རྒྱང་ཐག་རིང་། མི་ཞིག་ལ་མི་རིགས་རིང་
ལུགས་ཀྱི་ལྟ་བ་མེད་ན་མི་དེ་ནམ་ཡང་མདུན་མཆོངས་བྱེད་མི་ཐུབ་པར་མ་ཟད།ཕན་
འབྲས་མོད་པའི་ལས་ཀ་ཞིག་བྱེད་རྒྱུ་ནི་ཉིན་མོའི་རྨི་ལམ་ལྟ་བུ་ལས་མ་འདས་སྙམ།
སྐབས་དེར་ཟ་ཁང་གི་ཞབས་ཞུ་མས་སྐུ་ཞབས་ལགས་ཕེབས་རོགས་གནང་། ངས་སྒོ་
བརྒྱག་རྒྱུ་ཡིན་ཟེར་བའི་སྐད་སྒྲས་ང་ཧད་སེ་དཀྲོགས་སོང་ལ། གཡས་གཡོན་ལ་ལྟ་དུས་
ཟ་ཁང་དུ་ང་རང་གཅིག་བུ་མ་གཏོགས་ལྷག་མེད་པ་རྟོགས། ངས་མོ་ལ་དགོངས་དག་
ཞུས་རྗེས་ཟ་ཁང་དང་གྱེས། ལམ་ཁར་མི་ཞིག་ཕར་ཞོག་ཐ་ན་ཁྱི་ཞིག་ཀྱང་མཐོང་རྒྱུ་མི་
འདུག མཚན་མོ་དེར་ངས་རང་ཉིད་བསམ་ཚོར་དམར་པོས་མི་བཟི་བར་འཚོལ་སྙེག་
དམར་བོ་དང་ལོ་རྒྱུས་ཀྱིས་སྤྲད་པའི་འོས་འགན་འགྲུབ་སླད་དུ་ངང་རྒྱུད་རིང་བོའི་སྒོ་
ནས་འབད་བརྩོན་བྱེད་རྒྱུའི་ཆོད་སེམས་རྡོ་ལ་རི་མོ་བཞིན་བརྐོས་པ་ཡིན།
དེ་ཡང་གསེར་མདོག་གི་ཉི་འོད་ཤར་མཐའ་ནས་འཆར་དུས་ང་མལ་ལས་
ལངས་ཏེ་བོད་མི་ས་ཡ་དྲུག་གི་བླ་སྲོག་༧སྐྱབས་མགོན་རྒྱལ་བ་རིན་པོ་ཆེ་མཆོག་གི་
བཞེད་དོན་ལྷུན་གྱིས་འགྲུབ་ཅིང་གཞིས་བྱེས་མཉམ་འཛོམས་ཀྱི་ཉིན་མོ་མྱུར་འཆར་
ཡོང་བའི་སྨོན་ལན་བརྒྱབས་རྗེས། དུས་ཚོད་ལྟར་སློབ་གྲོགས་ཚོ་དང་ལྷན་དུ་དགའ་
སྤྲོའི་ངང་འཛིན་གྲྭར་བསྐྱོད། སྒྲོག་ཙེ་ཡི་ཁ་ཕྱེ་དུས་དེའི་ནང་དུ་ཆེས་སྙིང་དུ་སྡུག་པའི་
108



མུ་འབྲེལ་བརྩམས་སྒྲུང་།
འབྲི་དེབ་ཅིག་ཡོད་པ་མཐོང་། དེ་ནི་ཞའོ་ཧུང་གི་ཉིན་ཐོ་འབྲི་དེབ་རེད། རྒན་ལགས་
ཀྱིས་སློབ་ཁྲིད་བྱེད་སྐབས་ངས་ལྐོག་ཏུ་མོའི་སེམས་ལས་བརྡོལ་བའི་དགའ་སྐྱོ་འདྲེས་
མའི་སྙིང་གཏམ་བཀླགས་པ་ཡིན། དེས་ང་ལ་འཁྱག་སིལ་སིལ་གྱི་མིག་ཆུ་ཞིག་བྱིན་པར་
མ་ཟད། ཁོ་མོར་དུངས་སྣང་འཕར་མ་ཞིག་སྐྱེས་སུ་བཅུག་པའི་མོད་ལ་མོ་ནི་ངའི་མི་ཚེ་
ནང་ཆེས་མེད་དུ་མི་རུང་བ་ཞིག་ཡིན་པ་རྟོགས། མོའི་ཉིན་ཐོ་དག་ལས་ཆེས་རིན་ཐང་
ལྡན་པ་གསུམ་བཤད་འདུག་པ་འདི་ལྟར།
སྙིང་ཉེ་ལགས།
དེ་རིང་ང་ཚོར་དགེ་རྒན་གྱིས་བོད་མི་རིགས་དང་འབྲེལ་བའི་སློབ་ཁྲིད། རྒྱ་ནག་གི་མ་
འོངས་པའི་འཆར་གཞི་དང་བཙན་བྱོལ་བོད་གཞུང་གི་སྐོར་ལ་འགྲེལ་བརྗོད་གནང་
བས་ང་ཁོང་ཁྲོ་དང་། ཞེ་སྡང་། སྐྱོ་གདུང་བཅས་ཀྱིས་བཟི་སོང་། ང་དང་ཁྱོད་རང་གཙོ་
བྱས་པའི་བྱམས་སྙིང་རྗེ་ལྡན་པའི་བོད་རིགས་སྤུན་ཟླ་རྣམས་དང་། དམངས་གཙོའི་ལྟ་
གྲུབ་ལ་དུངས་པའི་རྒྱ་ནག་མི་མང་ལ་ཧ་ཅང་སྙིང་རྗེ་སྐྱེས་བྱུང་། ཅིའི་ཕྱིར་ངའི་རྒྱལ་
ཁབ་ཀྱི་མགོ་ཁྲིད་དག་གི་རྒྱུད་ན་དྲང་བདེན་གྱི་ལྟ་བ་མཆོག་གྱུར་དེ་མེད་པ་རེད་དམ།
སྨྲ་བརྗོད་ལ་རང་དབང་བྲལ་བའི་སྤྱི་ཚོགས་ཞིག་གི་ནང་དུ་ཞི་བདེ་དང་འགྲིག་མཐུན་
ཟེར་བ་ཡང་སྟོང་བསམ་མ་ཡིན་ནམ། ཁོང་ཚོས་ནམ་ཡིན་ཡང་མི་རིགས་མཐུན་སྒྲིལ་གྱི་
སྟོང་གཏམ་བསྒྲགས་པ་ལ་ཕན་འབྲས་གང་ཡོད་དམ། ཁྱོད་ཀྱིས་བཤད་མྱོང་། བདེན་པ་
ཡོད་ན་ཚེ་སྲོག་ལ་རིན་ཐང་མཆིས་ཤིང་འཚོ་བ་ལ་མངར་བཅུད་ཆེ། དོན་ངོ་མར་
བཤད་ན་ང་ཡང་དྲང་བདེན་གྱི་ཕྱིར་དུ་རང་སྲོག་འབུལ་ཐུབ་མཁན་ཞིག་ཡིན། དེ་བས་
ངའི་སེམས་པ་ཧ་ཅང་སྐྱོ། གལ་སྲིད་ཁྱོད་ཀྱིས་གནས་ཚུལ་འདི་ཤེས་རྗེས་ཧ་ལས་ཤིང་
ios



མིག་ཆུ་ཐ་ར་ར།
ཧང་སངས་ཏེ་སྙིང་རླུང་སྟོད་ལ་འཚང་ངེས། ངོ་མ་ཆེས་ལྐོག་གྱུར་ཞིག་རེད། ཁྱོད་ལ་
ཆབ་སྲིད་སློབ་མའི་སྟེགས་བུ་མ་རེག་པ་ཡང་ཁྱོད་རང་བོད་པ་ཞིག་ཡིན་པའི་ཕྱིར་རེད།
ངོ་མར་བཤད་ན་ཁྱོད་རང་རྒྱ་གཞུང་ལ་བློ་དཀར་བ་ངས་ཤེས། ཡིན་ན་ཡང་། ཁྱོད་་་་་་
ཁྱོད་རང་བོད་རིགས་ཡིན་པས་སོ་སོ་ཆེས་དགའ་བའི་སློབ་ཚན་སྦྱང་རྒྱུའི་སྐལ་བ་མ་
ཐོབ། བོད་རིགས་སློབ་མ་དང་རྒྱ་རིགས་སློབ་མའི་བར་ཧེ་བག་ཆེན་པོ་ཞིག་ཡོད་པ་
རྟོགས་དུས་ངས་ངེད་གཉིས་ཀྱི་ཐུན་མོང་གིས་བསྐྲུན་པའི་བརྩེ་དུང་གི་མྱུ་གུ་ལ་སེར་
ཆར་གྱིས་སྐྱོན་མི་ཡོང་ངམ་སྙམ་པའི་སེམས་ཁྲལ་བྱས་མྱོང་། །
སྙིང་ཉེ་ལགས། མི་ཡུལ་འདིར་ང་ཁྱོད་ཁོ་ན་ལ་དགའ་བས་བྱ་བ་ག་འདྲ་ཞིག་བྱུང་ཡང་
མ་ཤི་གསོན་བྲལ་མི་བྱེད་པའི་དམ་བཅའ་དམར་བོ་དེ་ནམ་ཡང་བརྗེད་མེད་དུ་སྙིང་ལ་
ཆོངས། ངའི་དམར་ཆུང་གི་སེམས་པ་ནམ་ཡིན་ཡང་ཁྱོད་དང་ལྷན་དུ་ཡོད། ང་ནམ་
ཡང་མ་བརྗེད་རོགས། ངེད་གཉིས་ཀྱིས་དྲང་བདེན་གྱི་འཚོ་བ་ཞིག་རོལ་རྒྱུའི་ཆོད་
སེམས་བཞག་ཡོད་པས་
སྙིང་གྲོགས་ལགས། །
དེ་རིང་ང་ཚོར་བཙན་བྱོལ་བོད་གཞུང་དང་འབྲེལ་བའི་གསུང་བཤད་ཅིག་གནང་
སོང་། བོད་གཞིས་བྱེས་གཉིས་སུ་གྱེས་པའི་ཉིན་མོ་ནས་བཟུང་རྒྱ་མི་འབུམ་ཕྲག་མང་བོ་
བོད་ནང་གནས་སྤོ་ཐུབ་པ་བྱུང་ལ་བོད་ཀྱི་རང་བྱུང་ཐོན་ཁུངས་བརྒྱ་ཕྲག་ལྷག་སྔོག་
འདོན་བྱས་ཏེ་རྒྱ་ནག་ནང་སྐྱེལ་འདྲེན་བྱེད་ཐུབ་པ་བྱུང་། ལྷག་པར་དུ་བོད་ཀྱི་འཛིན་
སྐྱོང་གི་དབང་ཆ་བརྒྱ་ཆ་ཡི་༩༩་རྒྱ་གཞུང་ལ་ཐོབ་ཅིང་། དེ་ལྟར་རྒྱ་གཞུང་གི་དཔལ་
འབྱོར་དང་། ཆབ་སྲིད། སློབ་གསོ། མི་མང་གི་འཚོ་བ་སོགས་ཕྱོགས་གང་ཐད་ནས་
110



མུ་འབྲེལ་བརྩམས་སྒྲུང་།
དབྱར་གྱི་ཆུ་གཏེར་བཞིན་འཕེལ་རྒྱས་སུ་སོང་ཡོད། དེ་བཞིན་དུ་ནུབ་རྒྱུད་ཐོན་
འབྱེད་ཆེན་མོ་ཞེས་པའི་ལས་འགུལ་ཞིག་སྤེལ་བཞིན་ཡོད། ལས་འགུལ་དེ་སྲིད་འཛིན་
མའོ་ཡི་སྐབས་ནས་སྤེལ་འཆར་ཡོད་ཀྱང་ལེགས་འགྲུབ་མ་བྱུང་། ཡིན་ཡང་། དེང་
སྐབས་དངོས་སུ་སྤེལ་བཞིན་ཡོད་ཟེར། རྒྱ་ནག་གི་ཚན་རིག་པ་དང་། ལོ་རྒྱུས་རིག་པ།
ས་ཁམས་རིག་པ་ཚོས་ཉམས་ཞིབ་བམ་སྔོན་དཔག་བྱས་པ་ལྟར་ན་གལ་སྲིད་རྒྱ་གཞུང་
གིས་ནུབ་རྒྱུད་ཐོན་འབྱེད་ཆེན་མོའི་ལས་འགུལ་བོད་ནང་དུ་བདེ་ལེགས་ངང་སྤེལ་
ཐུབ་པ་ཡིན་ན་༢༠༣༨ལོར་བོད་འདི་མྱ་ངན་གྱི་ཐང་ཆེན་ཞིག་ཏུ་གྱུར་ནས་བོད་རིགས་
ཚོའི་འཚོ་སྡོད་ལ་དཀའ་ངལ་ཕྲད་དེ་མ་འོངས་པར་བོད་ཅེས་པའི་མིང་འདི་གོ་ལ་ཟླུམ་
པོའི་སྟེང་ནས་ཡལ་ངེས་པར་མ་ཟད། བོད་ཀྱི་རང་བྱུང་ཁོར་ཡུག་འབག་བཙོག་ཅན་དུ་
གྱུར་ནས་འཛམ་བུ་གླིང་དུ་ནད་རིགས་འདྲ་མིན་ཁྱབ་སྟེ་འཛམ་གླིང་མི་མང་གི་འཚོ་
གནས་ལ་ཡང་དཀའ་ངལ་འཕྲད་སྲིད། དེ་དུས་བདག་གི་བསམ་པར། བོད་པའི་
འཐབ་རྩོད་དེ་བོད་མི་ས་ཡ་དྲུག་ཁོ་ནའི་འཐབ་རྩོད་མ་ཡིན་པར་འཚོ་སྡོད་པ་བྱིངས་
ཀྱི་འཐབ་རྩོད་ཅིག་ཏུ་འགྱུར་རྒྱུ་རེད་སྙམ་སོང་། །
སྙིང་ཉེ་ལགས། འདི་ལྟར་བསམ་གཞིགས་ག་ཚོད་བྱས་ཀྱང་གཞུང་གི་འཛིན་སྐྱོང་
དངོས་གནས་ཆེས་ལྐོག་གྱུར་དང་། ཆེས་རུལ་སུངས། ཆེས་མུན་ནག་ཅིག་རེད་འདུག།
འདི་དག་དངོས་ཚོར་བདེན་ཚོར་བྱུང་དུས་རྒྱལ་ཞེན་དང་། ཡིད་ཆེས། འཚོལ་སྙེག་
སོགས་ཡོད་ཚད་མག་མོག་དང་རབ་རིབ་ཏུ་གྱུར། ངོ་མ། དེ་རིང་ངའི་སེམས་པ་ཧ་ཅང་
སྐྱོ་ལ་ཁྱོད་རང་དྲན་པའི་ཚོར་སྣང་ཡང་འགོག་ཐབས་བྲལ། སྙིང་གྲོགས་ཡ། སྙིང་གྲོགས་
ང་ལ་མཁོ་བ་ནི་ཁྱོད་ཀྱི་སེམས་གསོ་དང་སྙིང་གཏམ་ཁོ་ན་ཡིན།
111



མིག་ཆུ་ཐ་ར་ར།
ངའི་སེམས་ཁོང་ནས་དུས་ཚོད་སྐར་མ་གང་ལའང་བརྗེད་མ་མྱོང་བའི་སྙིང་
གྲོགས་ལགས།
ཁེར་རྐྱང་གི་ཉིན་ཞག་ཁྲོད་ནས་ང་ལ་དྲན་གདུང་གི་མིག་ཆུ་དང་ན་ཟུག་ཤིན་ཏུ་ཆེ།
དྲན་གདུང་གི་ན་ཟུག་དྲག་པོས་བཟི་སོང་བའི་ཉིན་དེ་ནས་བཟུང་ངའི་ལུས་སེམས་ཡ་
བྲལ་ཏུ་གྱུར། དངོས་གནས་མཚན་མོའི་གཉིད་དང་ཉིན་མོའི་ཟས་ལ་བྲོ་བས་སྟོང་མྱོང་
ལ། འདི་ཡོད་ཚད་ཕལ་ཆེར་བརྩེ་དུང་གི་མཐུ་ནུས་ཡིན་རྒྱུ་རེད་བསམས་མྱོང་། གང་
ལྟར་ང་ལ་མཁོ་བ་ཁྱོད་ཀྱི་ལྷད་མེད་ཀྱི་བརྩེ་བ་ཁོ་ན་ལགས། ངས་རྒྱལ་ཞེན་དང་བརྩེ་
དུང་གཉིས་ལས་སྔ་མ་གལ་ཆེ་བ་ཤེས། ཡིན་ཡང་། དྲང་བདེན་རྡོག་རོལ་དུ་བཏང་སྟེ་
རང་ཁོ་ན་དང་རང་དོན་འབའ་ཞིག་གི་སླད་དུ་རྒྱལ་ཞེན་གླེང་མཁན་གྱི་ཤེས་ཡོན་པ་
ནུས་མེད་ཅིག་བྱེད་མི་འདོད། ནམ་ཡང་། དུས་གཏན་དུ་བྱེད་མི་འདོད། དེ་བས་ངའི་
ཡ་ཆུང་སེམས་ན་སྨྲ་བསམ་བརྗོད་ལས་འདས་བའི་ན་ཟུག་ཅི་འདྲའི་ཆེ་ཨང་་་་་་་་་་།
རེད་ཡ། དེ་རིང་ང་ཚོར་བཙན་བྱོལ་བོད་གཞུང་གི་ནུས་སྟོབས་བརྗོད་སོང་། བོད་
གཞིས་བྱེས་གཉིས་སུ་གྱེས་རྗེས་བོད་དོན་ཁྱབ་བསྒྲགས་ཤུགས་ཆེན་པོ་བྱེད་ཐུབ་པ་
བྱུང་བར་སྐད་ཅིང་། དེ་བཞིན་བོད་རིགས་ཚོར་སློབ་སྦྱོང་བྱེད་རྒྱུའི་སྐལ་བཟང་ཐོབ་སྟེ།
བཙན་བྱོལ་དུ་བོད་མི་འབུམ་གཅིག་ལྷག་ཡོད་པ་ལས་བརྒྱ་ཆ་ཡི་༩༠ ཤེས་ཡོན་ཅན་
རེད་ཟེར། གཞན་ཡང་རྒྱལ་ཁབ་མང་བོའི་ནང་བོད་མི་མང་བོ་སོང་སྟེ་དཔལ་འབྱོར་
འཚོལ་སྒྲུབ་བྱེད་ཀྱི་ཡོད་པ་དང་། ད་དུང་བོད་མི་ཚོར་ཆབ་སྲིད་ཀྱི་ལྟ་གྲུབ་དམངས་
གཙོ་དང་རང་དབང་ལ་ཤུགས་ཆེན་པོའི་སློབ་སྦྱོང་དང་དོ་སྣང་བྱེད་རྒྱུའི་སྐལ་བཟང་
ཐོབ་ཡོད་ཚུལ་སོགས་མདོར་ན་བཙན་བྱོལ་དུ་བོད་མི་ཚོར་ཕྱོགས་གང་འཐད་ནས་
112



མུ་འབྲེལ་བརྩམས་སྒྲུང་།
འཕེལ་རྒྱས་ཆེན་པོ་ཕྱིན་པས་གཞུང་ལ་སེམས་འཚབ་དང་འཇིགས་སྣང་ཞིག་བྱིན་ཡོད་
པ་འདྲ། དེ་བས་ཁོང་ཚོས་བོད་དུ་འཚར་ལོངས་བྱུང་ཞིང་འཚོ་བཞིན་པའི་གཞོན་སྐྱེས་
ཚོའི་བསམ་བློ་ལ་བཅོས་བསྒྱུར་གཏོང་ཆེད་ལས་འགུལ་གང་མང་ཞིག་སྤེལ་ཡང་ཁོང་
ཚོའི་བསམ་ཐོག་ཏུ་འབྲི་ཐུབ་ཡོད་པ་མ་རེད། གལ་སྲིད་རྒྱ་ནག་གི་ལག་ནས་བོད་ཀྱི་
མངའ་ཁོངས་ཤོར་ཚེ་རྒྱ་ནག་མི་མང་གི་འཚོ་སྡོད་ལ་བསམ་བརྗོད་ལས་འདས་པའི་
དཀའ་ངལ་འཕྲད་རྒྱུ་ཡིན་པ་སྨོས་མ་དགོས། དེའི་ཕྱིར་གཞུང་གིས་ཕྱོགས་གང་ཐད་
ནས་ངན་གཡོའི་སྲིད་ཇུས་རབས་དང་རིམ་པར་སྤེལ་བཞིན་པ་དེ་དག་རྟོགས་རྗེས་
རིགས་གཅིག་སྤུན་ཟླའི་མ་འོངས་པའི་འཚོ་གནས་ལ་སེམས་ཁྲལ་དང་བོད་པའི་ཡ་ང་
བའི་གནས་སྟངས་ལ་སྙིང་རྗེ་སྐྱེས། གཞུང་གི་མི་སྤྱོད་ལས་འདས་པའི་བྱ་སྤྱོད་ལ་སྡང་
སེམས་ཞིག་ཀྱང་དབང་མེད་དུ་སྐྱེ་བའི་མོད་ལ་སྐྱོ་སྣང་གི་སེམས་ཚོར་རྦ་རླབས་བཞིན་
དྲག་ནས་དྲག་ཏུ་འཕྱུར།
འདི་དེག་མོའི་ཡུན་རིང་སེམས་ལ་ཉར་བའི་གསང་བ་རེད། དེས་མོ་ལ་སྡུག་
བསྔལ་གྱི་ན་ཟུག་ཅི་འདྲ་མང་བོ་ཞིག་བྱིན་ཡོད་དམ། ངས་དེ་ལྟར་སེམས་བཞིན་མིག་
ནས་དུངས་སེམས་དང་། དྲན་གདུང་། ཡིད་འགུལ སྙིང་རྗེ་བཅས་ཀྱི་ཚོར་སྣང་རྦ་
རླབས་བཞིན་འཕྱུར། ཉིན་དེ་ནས་བཟུང་ངེད་གཉིས་ཀྱིས་ཕན་ཚུན་ལ་སྔར་བཞིན་ཟུར་
ཁྲིད་དང་། མ་འོངས་པའི་ཕུགས་བསམ་སོགས་གླེང་རེས་བྱས་ཏེ་སྔར་ལས་ལྷག་པར་
བརྩེ་དུང་གི་རི་རབ་བསླངས་ཤིང་དུངས་སེམས་ཀྱི་མཚོ་མོ་བསྐྱིལ། ངོ་མ། མོ་ང་ལ་ཧ་
ཅང་ཤ་ཚ་ཞིང་ཤིན་ཏུ་སྙིང་ཉེ། མོས་གནང་བའི་ཨ་མ་ལྟ་བུའི་བྱམས་བརྩེ་དང་།
མཛའ་མོའི་རྣམ་དག་གི་བརྩེ་བ་མེད་ན་ང་ཡང་འདི་འདྲ་ཞིག་ཏུ་འགྱུར་མི་སྲིད། མོ་
113



མིག་ཆུ་ཐ་ར་ར།
དངོས་གནས་ང་ལ་བཀའ་དྲིན་ཆེན་པོ་ཡིན་ཞེས་བརྗོད་ཞོར་མིག་གཉིས་ལས་མིག་ཆུ་
རྡོག་རེ་རེ་མར་འགྲིལ་རྗེས་མགོ་བོ་མར་སྒུར་བའི་ཚུལ་དེ་དག་ཚེ་སྐྱིད་ཀྱིས་མཐོང་དུས་
དགའ་སྤྲོའི་མིག་ཆུ་འགོག་མེད་དུ་བཞུར། སྙིང་ནས་བརྩེ་བའི་བུ་བཀྲ་ཤིས་རྡོ་རྗེ་ཡང་
ཁོའི་ཕ་ནང་བཞིན་མི་རིགས་དང་མེས་རྒྱལ་ལ་དུངས་ཞེན་ཆེ་ཞིང་བདེན་པའི་ལྟ་བ་ལ་
སོ་སོའི་སྲོག་བཞིན་གཅེས་ཤིང་། བཀའ་དྲིན་ལ་བསམ་ཤེས་བྱེད་ཐུབ་མཁན། མི་ཡུལ་
གྱི་བརྩེ་དུང་ལ་བརྩི་འཇོག་བྱེད་མཁན་གྱི་ཕོ་གསར་ཞིག་ཏུ་གྱུར་འདུག་པས་དགའ་
སྣང་མནན་ཀྱང་ནོན་མ་ཐུབ་པ་སྐྱེས་པས་ཁོ་ལ་དམ་དུ་འཐམས་ཏེ་དགའ་སྐྱོ་ཟུང་གི་
མིག་ཆུ་ཡུན་རིང་བཞུར། ཚེ་སྐྱིད་ཀྱིས་ “བུ། ཁྱོད་དངོས་ནས་ངར་བ་རེད། ཁྱོད་
ཀྱིས་འདི་དག་ཚང་མ་ཤེས་ན་བཟང་། ད་ང་སེམས་བདེ་མོར་བསྡད་ཆོག་གི་འདུག”
“ཨ་མ་ཁྱོད་སེམས་བདེ་མོ་བྱོས། ངས་ནམ་ཡང་ཁྱོད་ཀྱི་སེམས་ཁ་དཀྲུག་མི་སྲིད།”
མོས་ཁོ་ལ་ཁོའི་ཕས་ལེགས་པོའི་སྙིང་སྟོབས་དང་།ཕུགས་འདུན། ཐ་ན་གཞན་དོན་གྱི་
ཕྱིར་དུ་རང་སྲོག་ཀྱང་འབུལ་ཐུབ་པའི་རླབས་ཆེན་གྱི་བྱས་རྗེས་བརྗོད་དེ་རྗེས་མ་ས་ཆ་
གང་དུ་སོང་ཡང་དཀའ་ངལ་ཅི་འདྲ་ཞིག་འཕྲད་ཀྱང་མི་ལ་ཕན་མ་ཐོགས་ཀྱང་གནོད་
བསྐྱལ་མི་རུང་བའི་བསླབ་བྱ་བརྒྱབ། །
དེ་དུས་ཁོས་ཚེ་སྐྱིད་ལ་དུངས་སྣང་ཞིག་གིས་བལྟས་ཏེ། “ཨ་མ། དེང་སྐབས་ངས་ཨ་ཕ་
ཧ་ཅང་དྲན། ངོ་མ་དྲན། ལོ་འདི་དག་གི་ནང་དུ་ངས་ཨ་ཕ་དྲན་པའི་དྲན་གདུང་ལ་
འཇགས་ཐབས་ཤིག་མ་བྱུང་། ཡིན་ཡང་ ། ངས་ད་བར་དུ་ཁོའི་འདྲ་པར་ཙམ་ཡང་
མཐོང་མ་མྱོང་། ང་ཚོ་བོད་ཀྱི་སྲོལ་འདི་དངོས་གནས་མི་བཟང་གི མི་ཞིག་གྲོངས་
རྗེས་དེའི་པར་དང་ཁོང་ལ་བདག་པའི་ཅ་དངོས་ཡོད་ཚད་མེད་པར་བཟོ་སྲོལ་འདི་ལ་
114



མུ་འབྲེལ་བརྩམས་སྒྲུང་།
ང་མཚམས་རེར་ཧ་ཅང་སྡང་།” ཁོས་དེ་ལྟར་བཤད་རྗེས་མིག་ཀོང་དུ་མིག་ཆུ་གང་
འཁྱིལ་འདུག ཁོས་བཤད་པ་དངོས་གནས་བདེན། ང་ཚོ་བོད་ལ་སྲོལ་འདི་འདྲ་ཞིག་
ཡོད། ཚེ་སྐྱིད་ཀྱི་སེམས་ལ་འདི་ལྟར་དྲན་ཞོར་འདང་རྒྱག་ཅིག་གི་ཁྲོད་དུ་ལྷུང་། བོད་
པ་ཚོས་མི་ཞིག་མི་ཡུལ་དང་བྲལ་བའི་ཉིན་མོ་དེ་ནས་བཟུང་མི་དེར་བདག་པའི་ཅ་
དངོས་ཡོད་ཚད་མེད་པར་བཟོ་དགོས། མི་དེའི་མིང་ཡང་གླེང་མི་སྲིད། “ལུང་བ་རེ་ལ་
ཆུ་རེ། སྡེ་བ་རེ་ལ་དཔེ་རེ།” ཟེར་བ་བཞིན་བོད་ཀྱི་ལུགས་སྲོལ་ཞིག་ཡིན་ཡང་ང་དེར་
གཏན་ནས་མི་འཐད། ལོ་འདི་དག་གི་ནང་དུ་ངས་རང་ཉིད་ཀྱི་ཆེས་སྙིང་དུ་སྡུག་པའི་
མི་དེའི་པར་ཙམ་ཡང་ཉར་མ་ཐུབ། དེ་ཡང་ང་ཁོ་ན་ལན་པ་མ་ཡིན་པར་མི་རིགས་
འདིའི་འགྲོ་སྟངས་ཡིན་པས་ང་ལ་བྱ་ཐབས་བྲལ། ཡིན་ཡང་། བུ་ཁོ་ལ་ཡང་ཁག་མེད།
དྲིན་ཆེན་ཕའི་པར་ཙམ་ཡང་མཐོང་མྱོང་མེད། མོས་དེ་ལྟར་སེམས་ལ་དྲན་བཞིན་ཁ་
ནས་ཅང་མི་བཤད་པར་ཡུད་ཙམ་ལ་བསྡད་རྗེས།
“བུ་ཁྱོད་སེམས་སྡུག་མ་བྱེད། སེམས་སྡུག་ཅི་ཙམ་བྱས་ཀྱང་ཕན་པ་ཡོད་ནི་མ་རེད།”
“ཨང་་་་་་་་་་་་།”
“སྔ་གཞུག་ཙམ་མ་གཏོགས་ང་ཚོ་ཚང་མ་འཆི་དགོས་ནི་རེད།”
“ཨ་མ་དེ་ངས་ཤེས་ཡོད།”
“དེས་ན་བཟང་གི ཁྱོད་ཀྱི་ཨ་ཕ་ཡང་དོན་མེད་དུ་ཤི་ཡོད་ནི་མ་རེད། རྗེས་སུ་དེའི་
སྐོར་མ་གླེང་ན་དགའ།”
“ཡ་ཡ། ཨ་མ། ཕྱིས་སུ་ངས་དེའི་སྐོར་གཏན་ནས་གླེང་རྒྱུ་མིན”ཞེས་ཁས་ལེན་བྱས།
ལྷ་སའི་དབྱར་ལྗོངས་ནི་ཅི་འདྲའི་མཛེས་པ་ལ་ཨང་། བསིལ་དྲོད་མཉམ་པའི་
1i5



མིག་ཆུ་ཐ་ར་ར།
ཉི་འོད། མ་ཎི་ཡིག་དྲུག་གི་དབྱངས་རྟ་སྙན་པོ། ད་དུང་བརྗིད་ཉམས་ལྡན་པའི་ཕོ་
བྲང་པོ་ཏ་ལ་སོགས་ཅི་བས་མཛེས། ནངས་མོ་དེར་ཁོ་གསུམ་གདན་ས་གསུམ་དང་ཕོ་
བྲང་པོ་ཏ་ལ་སོགས་ལ་མཇལ་སྐོར་དུ་སོང་ནས་ཚེ་སྐྱིད་མ་བུ་གཉིས་ཀྱི་འགྲུལ་བཞུད་
ལ་གེགས་དང་བར་ཆད་མི་ཡོང་བའི་སྐྱབས་འཇུག་ཞུས་ཤིང་སྨོན་ལམ་བརྒྱབ། དེ་དུས་
བུ་བཀྲ་ཤིས་རྡོ་རྗེ་བོད་ལྗོངས་སློབ་གྲྭའི་གུང་གསེང་གི་གོ་སྐབས་དང་བསྟུན་ཏེ་ཡུན་
རིང་བྲལ་བའི་ཕ་ཡུལ་མདོ་སྨད་གསེར་མོ་ལྗོངས་སུ་འགྲོ་རྒྱུའི་གྲོས་བྱས། ཚེ་སྐྱིད་ཀྱི་
སྙིང་ནས་བརྩེ་བའི་བུ་མོ་དང་དྲིན་ཆེན་གྱི་ཕ་མ། ད་དུང་མ་གཅིག་བྱང་ཁོག་བརྒྱུད་
པའི་ཕུ་བོ། གཞན་ཡང་ཁ་ཡ་ན་ཟླ་གཅིག་པའི་གྲོགས་པོ་གྲོགས་མོ་སོགས་ལ་ཐུག་
འདོད་ཀྱི་འདུན་པ་རླབས་བཞིན་འཕྱུར་བས་པོ་ཏ་ལ་ལ་ཡུན་ཙམ་རིང་གྱེས་ཕྱག་ཕུལ།
མི་ཚོགས་ཀྱི་ཀློང་ན་ཞའོ་ཧུང་གི་མིག་མཐར་མཆི་མ་འཁྱིལ་ཞིང་། ལག་པ་གཉིས་ཀྱིས་
བཀྲ་ཤིས་རྡོ་རྗེའི་ལག་ཟུང་དམ་དུ་བཟུང་སྟེ་ “ཁྱོད་ནམ་ཕྱིར་ཡོང་ངམ”ཞེས་དྲིས་
པའི་ལན་དུ། ཁོས་འབྲལ་མི་འདོད་པའི་མིག་ཟུང་གིས་མོ་ལ་གཅིག་བལྟས་རྗེས་
“ངས་ཀྱང་གསལ་བོར་མི་ཤེས། ཟླ་བ་གཅིག་གི་ནང་ངེས་པར་དུ་ཕྱིར་ཐོན་པ་བྱེད་རྒྱུ་
ཡིན།” མོས་ཚིག་གཅིག་ཀྱང་མི་བཤད་པར་ཁོ་ལ་བལྟས་ནས་བསྡད། “ཁྱོད་ཀྱིས་
སེམས་སྡུག་མ་བྱེད་དང་ང་གང་ཐུབ་ཀྱིས་མགྱོགས་པོར་ཡོང་གི་ཡིན།” །
མོས་མིག་ཟུང་དུ་ནན་ཏན་གྱི་ཉམས་ཤིག་མངོན་ཏེ་ “ཁྱོད་ཀྱིས་ང་མ་བརྗེད་པར་
གྱིས་”ཞེས་བློས་མ་ཐོངས་པར་བརྗོད་ཅིང་། སྐབས་དེར་རླངས་འཁོར་འགྲོ་རན་
པའི་སྒྲ་གྲགས་པས་ཁོང་གཉིས་རླངས་འཁོར་དུ་འཛུལ། དེ་ནས་ཞའོ་ཧུང་གིས་ཁོང་
གཉིས་ལ་མིག་ཆུ་དང་འཁྲེང་སེམས་ཀྱི་ཀློང་ནས་བདེ་མོའི་ལག་བརྡ་ཡང་ཡང་གཡུག
116



མུ་འབྲེལ་བརྩམས་སྒྲུང་།
གནའ་མཁར་ཟི་ལིང་གི་འཕོ་འགྱུར།
སྣུམ་ཞིང་ནག་པའི་གཞུང་ལམ་ནི་ཅི་འདྲའི་ཡངས་ཤིང་རྒྱ་ཆེ་བ་ལ་ཨང་།
རླངས་འཁོར་ཡང་བྱ་འཕུར་བ་བཞིན་རྒྱུགས་པ་ཧ་ཅང་མགྱོགས། སྒེའུ་ཁུང་ལས་མཛེས་
སྡུག་ཡིད་འོང་གི་ཁང་རྩེག་གི་བང་རིམ་རྣམས་མཐོང་ཐུབ་ལ། དེ་ནས་རིམ་བཞིན་གྲོང་
གསེབ་ཀྱི་མཛེས་སྡུག་དག་ཀྱང་མཐོང་ཐུབ། དངོས་གནས་གྲོང་གསེབ་ཀྱི་རང་བྱུང་གི་
མཛེས་ལྗོངས་ནི་གྲོང་ཁྱེར་ལས་ལྡབ་འགྱུར་གྱིས་མཛེས་ཤིང་སྒེག་པའི་སྣང་བ་ཞིག་སྟེར་
བར་བྱེད། ཡངས་ཤིང་རྒྱ་ཆེ་ལ་མུ་མཐའ་མེད་པའི་རྩྭ་ཐང་། གཡང་དཀར་ལུག་གི་ཁྱུ་
ཚོགས་དང་རྟ་ནོར་ལུག་གསུམ་གྱི་འཚེར་སྒྲ་དང་ངུར་སྒྲ། འབའ་སྒྲ། ད་དུང་ཁྲ་ལམ་
ལམ་གྱི་མེ་ཏོག ལུག་རྫི་བུ་མོའི་གྲེ་འགྱུར་གྱི་རྫི་གླུའི་དབྱངས་སྙན། སྔོ་ལྗང་གི་སྤང་
ཐང་། ལྷུང་ལྷུང་དུ་བཞུར་བའི་ཆུ་ཕྲན་སོགས་ཅི་ཡང་མཛེས་པ་དེ་དག་གིས་ཁོང་
གཉིས་ཀྱི་ཡིད་ཀྱི་བརྟན་པ་དབང་མེད་དུ་འཕྲོག་པ་དང་མཉམ་དུ་མཛེས་སྡུག་ལྷ་ཡུལ་
ལས་ལྷག་པའི་ཕ་ཡུལ་གྱི་རི་ཆུ་ནགས་གསུམ་ལ་ལྷན་དུ་ཀན་ན་ལྟོས་དང་འདི་ལ་ལྟོས་
ཞེས་བསྔགས་བརྗོད་དང་ཡིད་སྨོན་གྱི་སྐད་ཆའང་གཅིག་ལ་གཅིག་འགྲན་གྱིས་བྱས།
བཀྲ་ཤིས་རྡོ་རྗེ་ལ་ཆེས་རིན་ཐང་ཆེ་བའི་ཅ་དངོས་ཤིག་ཐོབ་པ་བཞིན་གདོང་
ལ་སྤྲོ་སྣང་གི་འཛུམ་མདངས་རྒྱས་ཤིང་། ངག་ལས་འབྲུ་གསལ་ལ་མི་གསལ་བའི་གླུ་
དབྱངས་ལེན་ཞིག་མགོ་ཚུགས་པ་སྟེ།
གངས་དཀར་ཤར་ཀྱི་ཞོགས་པ། སྤང་རྒྱན་མེ་ཏོག་ལ་ཡེ། སྤང་རྒྱན་མེ་ཏོག་ལ་ཡེ། སྦྲ་
དཀར་དང་ནོར་ལུག་འདྲེས་སོང་། སྐལ་བ་ཡར་འགྲོ་་་་་་ཞེས་ལེན་ཞོར་མིག་ཟུང་
117



མིག་ཆུ་ཐ་ར་ར།།
སྒེའུ་ཁོང་ཕྱི་རོལ་གྱི་མཛེས་ལྗོངས་ལ་ཅེར་འདུག ཚེ་སྐྱིད་ཀྱིས་བཀྲ་ཤིས་རྡོ་རྗེ་ལ་
“ཁྱོད་གླུ་བ་ཞིག་རེད་འདུག”ཅེས་ཀུ་རེའི་ཚུལ་གྱིས་བརྗོད་པར།
ཁོས་ “ཨ་མ་ཁྱོད་ཀྱིས་ཤེས་མི་འདུག ངས་སློབ་གྲྭར་གླུ་དབྱངས་བླངས་ཏེ་བྱ་དགའ་
ཐེངས་མང་བླངས་མྱོང་།”
ཚེ་སྐྱིད་ཀྱིས་དགའ་བའི་འཛུམ་གྱིས་ “དེ་འདྲ་རེད་དམ”ཞེས་འཛུམ་བཞིན་བཤད། ཁོ་
གཉིས་ཀྱི་ལབ་གླེང་དང་རྣམ་འགྱུར་ལ་བལྟས་ན་འགྲུལ་བཞུད་དེ་ཆེས་སྐྱིད་སྣང་དོད་
པོ་བྱུང་ཡོད་པ་འདྲ་མོད། ཚེ་སྐྱིད་ལ་མཚོན་ན་ལ་ཁའི་ཉི་མ་བཞིན་བཞུད་ལ་ཉེ་བའི་
དྲིན་ཆེན་ཕ་མ་གཉིས་བདེ་ཐང་ངང་བཞུགས་ཡོད་མེད་ལ་ཐེ་ཚོམ་དང་འཇིགས་སྣང་
སོགས་ཀྱི་སེམས་ཁྲལ་ལྕི་བས་དེ་དག་སེམས་ལ་ཤར་བ་དང་སེམས་ཀྱི་དགའ་སྣང་མ་
ལུས་སྐད་ཅིག་དེ་ཉིད་དུ་ཡལ་ནས་འགྲོ། དེ་ལྟར་ཁོ་གཉིས་མདོ་སྨད་ཀྱི་གྲོང་ཁྱེར་ཆེན་
པོ་ཟི་ལིང་ལ་འབྱོར། གནའ་མཁར་ཟི་ལིང་གྲོང་ཁྱེར་གྱི་འགྱུར་ལྡོག་ལ་མོ་དངོས་གནས་
ཧ་ལས་ཤིང་ཧང་སངས་སོང་། མཐོ་ཞིང་བརྗིད་པའི་བ་གམ་ཅན་གྱི་ཁང་རྩེག་དང་། སྣ་
མང་སྣ་འཛོམས་ཀྱི་ཚོང་ཁང་། ཁང་བ་དེ་དག་གི་སྟེང་ན་ལྷབ་ལྷུབ་ཏུ་གཡུག་གིན་པའི་
སྐར་ལྔའི་དར་དམར། འཚང་ཁ་ཤིག་ཤིག་གིས་འགྲོ་བའི་རླངས་འཁོར། སྤྲོ་སྐྱིད་ལ་
རོལ་བའི་རྒྱ་མི། གང་ས་གང་དུ་བལྟས་ཀྱང་རྒྱ་མི་མ་གཏོགས་བོད་མིའི་གྲིབ་མ་ཙམ་
ཡང་མཐོང་ཡུལ་དུ་མ་གྱུར། དེ་དུས་ཚེ་སྐྱིད་ལ་མཚོན་ན་ཡང་བསྐྱར་རྒྱ་ནག་གི་གྲོང་
ཁྱེར་ཞིག་ཏུ་བསླེབས་པ་ལྟ་བུའི་སྐྱོ་སྣང་ཞིག་གིས་ཡང་ཡང་བཏུམས་ནས་བསླེབས།
བཀྲ་ཤིས་རྡོ་རྗེས་ “ཨ་མ་དེ་རིང་ངེད་གཉིས་ཟ་མ་ཞིམ་པོ་ཞིག་བཟའ་རུ་འགྲོ་”ཞེས་
བརྗོད་པར།
118



མུ་འབྲེལ་བརྩམས་སྒྲུང་།
“ཡ་ཡ་་་ངེད་གཉིས་བོད་པའི་ཟ་ཁང་ཞིག་ལ་འགྲོ”
ཁོ་གཉིས་ཀྱིས་ཟ་ཁང་གི་སྒོ་བྱང་རེ་རེ་ལ་བལྟས་ནས་སོང་མཐར་བཀྲ་ཤིས་ཟ་ཁང་ཞེས་
བོད་ཡིག་བྲིས་པའི་ཟ་ཁང་ཞིག་གི་ནང་དུ་འཛུལ་ཏེ་འཐེན་ཐུག་དཀར་ཡོལ་གང་རེ་
མངགས་ཏེ་བསྡད། ཟ་ཁང་དེའི་བདག་པོ་ནི་ཚེ་སྐྱིད་ཀྱི་སྡེ་བ་ནས་ཡོང་བ་ཡིན་པ་ཁོས་
སྐད་ལས་མོས་ཤེས་སོང་། ཟ་ཁང་གི་བདག་པོ་ལ་ཁ་བརྡ་བྱས་ཏེ་ཟི་ལིང་གྲོང་ཁྱེར་གྱི་
གནས་ཚུལ་གང་མང་ཞིག་རྟོགས་ཤིང་། མི་དེས་ཟི་ལིང་གྲོང་ཁྱེར་དུ་བོད་རིགས་ལས་
བྱེད་པ་དང་། སློབ་གྲྭ་ཆེན་མོའི་སློབ་མ། དེ་མིན་སྒེར་ལས་དང་ཟ་ཁང་གཉེར་མཁན་
སོགས་བསྡོམས་ན་བོད་མི་༡༠༠༠ལྷག་ཡོད་ཟེར། བོད་ཀྱི་ས་དང་ཆུ་ཆེས་ལེགས་སའི་
གྲོང་ཁྱེར་དུ་བོད་མི་གྲངས་ཉུང་མི་རིགས་ཆགས་པ་དངོས་གནས་ཡིད་སྐྱོ་ཞིང་སེམས་
ཁྲལ་ཆེ་བའི་དོན་དག་ཅིག་མ་ཡིན་ནམ། ངོ་མ་གནའ་མཁར་ཟི་ལིང་་་་་ གནའ་མཁར་
ཟི་ལིང་ནི་བོད་ཀྱི་གྲོང་ཁྱེར་ཆེ་ཤོས་ཤིག་རེད། ཟ་ཁང་གི་བདག་པོའི་བཟོ་ལྟ་དང་གྱོན་
ཆས་གྱོན་སྟངས་ལ་བལྟས་ན་རྒྱ་མི་ཞིག་དང་ཀུན་ནས་མཚུངས། ཡིན་ཡང་ཁོའི་དག་
ཅིང་གཙང་བའི་ཡུལ་སྐད་བརྗོད་དུས་མོ་ཁོ་ལ་དུངས་ཞེན་ཚད་མེད་སྐྱེས། འདི་རིགས་
ཞེན་གྱི་དུངས་པ་མ་ཡིན་ནམ། ཁོས་ཁོ་གཉིས་ཀྱི་གནས་ཚུལ་ཤེས་རྗེས་ཟས་རིན་སྐར་
མ་གང་ཡང་མ་བླངས་པར་མ་ཟད། ད་དུང་དྲི་ཞིམ་བཅུད་ལྡན་གྱི་ཟས་རིགས་སྣ་མང་
གི་སྡེར་ཁ་བཤམས་ཏེ་ཁོང་གཉིས་མགྲོན་པོ་གལ་ཆེན་ལྟ་བུའི་འདུ་ཤེས་བཟུང་སྟེ་སྣེ་
ལེན་གཟབ་རྒྱས་བྱས། གཞན་ཡང་ཁོས་འཁང་ར་དང་མཉམ་དུ་ “སྔོན་མར་ཟི་ལིང་དུ་
བོད་པའི་ཟ་ཁང་འགའ་ཤས་ཡོད་ཀྱང་ཚང་མ་ཕྱིར་བུད་སོང་། སྡེ་བའི་ནང་ཟ་ཁང་
དང་ཚོང་ཁང་གཉེར་ན་ཁ་གཏོང་། དྲང་མོར་བཤད་ན་ཞིང་ལས་བྱེད་པ་ལས་བཟོ་
119



མིག་ཆུ་ཐ་ར་ར།
ལས་དང་ཚོང་ལས། ཟ་ཁང་སོགས་གཉེར་ན་ཡོང་སྒོ་བཟང་ཡང་། བོད་པ་ཚོར་ལས་
རིགས་འདི་རིགས་གཉེར་བའི་སྲོལ་མེད་ཅིང་གཉེར་མཁན་ལ་ཡང་ཁ་གཏོང་གི་
འདུག”ཞེས་བརྗོད་པར། བཀྲ་ཤིས་རྡོ་རྗེ་ཡིས་ཁོའི་སྐད་ཆར་མོས་མཐུན་གྱི་བརྡ་ལ་
མགོ་བོ་ནང་དུ་བཀུག་ཙམ་བཀུག་ཙམ་བྱས། མགྲོན་བདག་དེས་བོད་པ་ཕལ་མོ་ཆེ་བོད་
པའི་ཟ་ཁང་ལས་གཞན་ཧོས་རིགས་དང་རྒྱ་མའི་ཟ་ཁང་དུ་འགྲོ་མཁན་ཧ་ཅང་ཉུང་
ཉུང་ཡིན་ཚུལ་བརྗོད་ཅིང་། །
ཟ་ཁང་དུ་ཡོང་བའི་གོ་སྐབས་དང་བསྟུན་ནས་བོད་པ་ཚོས་ཡུན་རིང་ལ་མ་བརྗོད་པའི་
ཕ་སྐད་བཤད་དེ་དགོད་སྒྲ་ལྷང་ལྷང་ངང་སྡོད་ཀྱི་ཡོད། དེ་མིན་ལས་ཁུངས་དང་ཁྲོམ་
གཞུང་། སློབ་གྲྭ་སོགས་ཀྱི་ནང་དུ་བོད་སྐད་ཕལ་ཆེར་བཤད་ས་མེད་ཅེས་བཤད་ན་
འགྲིག་གི་རེད་ཅེས་ཁོང་གཉིས་ལ་གནས་ཚུལ་གསལ་བོར་འགྲེལ་པར།
བཀྲ་ཤིས་རྡོ་རྗེ་ཡི་སེམས་ལ་གྲོང་ཁྱེར་དུ་འཚོ་བཞིན་པའི་བོད་པ་ཚོའི་འཚོ་བ་ཆེས་སྤྲོ་
སྣང་ལྡན་པ་ལྟ་བུར་སྣང་ཡང་། དོན་དམ་པར་ཁོང་ཚོའི་སེམས་ལ་སུས་ཀྱང་རྟོགས་མི་
ཐུབ་ལ་ཚོར་མི་ནུས་པའི་ན་ཟུག་ཅིག་སྦས་ཡོད་པ་སུས་རྟོགས་སམ་སྙམ།
ཀྱེ་མ། དུས་ཚོད་ནི་དྲག་ཏུ་འབབ་པའི་ཆུ་ཀླུང་བཞིན་མར་འབབ་པ་ལས་ཕྱིར་ལྡོག་
པའི་སྐལ་བ་ནམ་ཡང་ཡོད་མི་སྲིད་ཟེར་བ་ཅིས་མ་བདེན། ཁོང་མ་བུ་གཉིས་ཀྱིས་བྲེལ་
འཚུབ་ཀྱི་ཀློང་ནས་ཟ་ཁང་གི་བདག་པོ་དང་ཁོའི་ཁྱིམ་མི་ཚོར་བདེ་མོའི་ལག་བརྡ་
བཏང་རྗེས་གླ་འཁོར་ཆུང་ཆུང་ཞིག་ལ་བསྡད་དེ་ཕ་ཡུལ་དུ་འཐེན་པའི་གཞུང་ལམ་ལ་
ཞུགས། ཡུན་རིང་སོང་རྗེས་སྒེའུ་ཁུང་ལས་ཙོང་ཁའི་རི་རྒྱུད་དང་། ལྷུང་ལྷུང་དུ་
འབབ་བའི་རྨ་ཀླུང་རིང་མོ། ད་དུང་ལྡེམ་ལྡེམ་དུ་གཡོ་བའི་སྙེ་མའི་རླབས་ཕྲེང་། སྔོ་
120



མུ་འབྲེལ་བརྩམས་སྒྲུང་།
དམར་དྲི་ཞིམ་ལྡན་པའི་ཤིང་འབྲས། ལས་ལ་བརྩོན་ཞིང་རིགས་ཞེན་གྱི་ལ་རྒྱ་ཆེ་བའི་
ཞིང་བ་མང་ཚོགས་མཐོང་དུས་ཚེ་སྐྱིད་ཀྱི་སེམས་ལ་དགའ་སྐྱོ་འདྲེས་མའི་ཚོར་སྣང་
བརྗོད་དུ་མེད་པ་ཞིག་སྐྱེས་ཤིང་མིག་ལས་དྲན་གདུང་དང་། དགའ་སྣང་གི་མིག་ཆུ་
འགོག་མེད་དུ་བཞུར། དེ་ལྟར་ཁོང་གཉིས་སྡེ་འདབས་སུ་བསླེབས་ཀྱང་ཐང་ལ་མ་
བབས་པར་ཐད་ཀར་ཚེ་སྐྱིད་ཚང་གི་ཁྱིམ་གྱི་ཕྱོགས་སུ་བསྐྱོད། མོའི་སྔ་མོའི་ཁྱིམ་གྱི་
གནས་དེར་ཁང་བ་ཐོག་རྩེག་གཉིས་ཅན་གྱི་ཁང་བ་གྲལ་དག་ཅིག་བསྐྲུན་འདུག་ལ་
རྒྱལ་སྒོ་ཡང་ལྕགས་སྒོ་ཆེན་པོ་ཞིག་བརྩེངས་འདུག ཚེ་སྐྱིད་ཀྱིས་དེ་དག་མཐོང་རྗེས་
ཡིད་ལ་ཐེ་ཚོམ་ཞིག་སྐྱེས་པའི་མོད་ལ་འདི་ཡིན་ས་མ་རེད་ཅེས་བཤད། མོས་དོགས་
སྣང་གི་མིག་ཟུང་གིས་ཡར་ལྟ་མར་ལྟ་རེ་བྱེད་དུས་ཁམ་སྡོང་ཆེན་པོ་ཞིག་གི་སྟེང་ཁམ་
བུ་འཚང་ཁ་ཤིག་ཤིག་ཏུ་ཐོགས་འདུག་པ་དེ་མཐོང་དུས་ཁང་བ་དེ་རང་ཁྱིམ་དྲོན་མོ་
ཡིན་པ་ཐག་གིས་ཆོད་དེ། “ཨ་་་རེད་འདུག རེད་འདུག ཁམ་སྡོང་འདིའི་སྟེང་
གི་ཁམ་བུ་མང་བ་ལ་ལྟོས་དང་།” ཅེས་རང་གི་བུ་ལ་གསལ་འདེབས་བྱས།
ལྕགས་སྒོ་དེ་ནང་ལོགས་ནས་བརྒྱབས་འདུག ཁོ་གཉིས་ཀྱིས་སྒོ་ཐེངས་དུ་མར་བརྡུངས་
རྗེས་ལོ་བཅོ་ལྔ་བཅུ་དྲུག་ལ་སོན་པའི་བུ་མོ་ཞིག་གིས་སྒོ་ཕྱེས་ཏེ། ནག་ཀྲིག་ཀྲིག་གི་
མིག་མདའ་ཁོ་གཉིས་ལ་འཕངས་རྗེས། “ཁྱོད་གཉིས་ཀྱིས་སུ་་་སུ་འཚོལ་གྱིན་
ཡོད་”ཅེས་དྲིས་བྱུང་བར། ཚེ་སྐྱིད་ཀྱིས་མོ་ནི་ཕུ་བོའི་བུ་མོ་ཆེ་བ་སྒྲོལ་མ་ཡིན་པ་རྟོགས་
ཏེ་ “སྒྲོལ་མ་ཁྱོད་ཀྱིས་ང་ངོ་མི་ཤེས་སམ། ང་ཁྱོའི་ཨ་ནེ་ཡིན”ཞེས་བརྗོད། མོ་རང་ཉིད་
ཀྱི་རྣ་དབང་ལ་ཡིད་མ་ཆེས་པར་ལྷག་དུས་ཚེ་སྐྱིད་ཀྱིས་ཡང་བསྐྱར་ “ང་ཁྱོད་ཀྱི་ཨ་ནེ་
ཚེ་སྐྱིད་ཡིན་”ཞེས་བརྗོད་པས་མོའི་ངག་ལས་ཅི་ཡང་མ་ཐོན་པར་ཁོ་གཉིས་ལ་ཅེར་
121



མིག་ཆུ་ཐ་ར་ར།
ཅེར་མཐར་ “ཨ་ནེ་ཚེ་སྐྱིད”ཅེས་བོས་པ་དང་རྒྱུགས་ཡོང་སྟེ་མོ་ལ་འཐམས་པར་མ་
ཟད། ཚེ་སྐྱིད་ཀྱི་ལག་མགོར་འཇུས་ཏེ་ནང་དུ་འགྲོ་ཞོར་ “ཨ་ཕ། ཨ་ཕ། ལྟོས་དང་།
ཨ་ནེ་ཚེ་སྐྱིད་བསླེབས་སོང་། ཨ་ནེ་ཚེ་སྐྱིད་བསླེབས་སོང་”ཞེས་སྐད་བརྒྱབས་ཀྱང་མི་
གཅིག་ཀྱང་ཕྱི་ལོགས་ལ་མ་ཡོང་། ཁོ་ཚོ་གསུམ་ནང་དུ་སོང་དུས་ཕུ་བོ་དང་སྲུ་མོ་ཁོའི་
བུ་མོ་གཉིས་བཅས་ཀྱིས་བརྙན་འཕྲིན་ལ་ཅེར་ནས་བསྡད་འདུག བརྙན་འཕྲིན་གྱི་
སྐད་ཆེ་དྲགས་པས་ནང་དུ་མི་ཡོང་བ་འང་ཚོར་མ་སོང་། སྒྲོལ་མས་ཅི་ཡང་མ་བཤད་
པར་མགྱོགས་པོར་བརྙན་འཕྲིན་གྱི་སྒོ་བརྒྱབས་པས་ཁོང་ཚོ་ཧང་སངས་མདོག་གིས་
“ཁྱོད་སྨྱོས་སོང་བ་མིན་ནམ”ཞེས་ངར་གྱིས་བརྗོད་པར། མོས་ཅང་མི་སྨྲ་བར་མཛུབ་
མོ་ཁོ་གཉིས་ཀྱི་ཕྱོགས་ལ་བསྟན། དེ་དུས་ཁོང་ཚོས་ནང་དུ་མི་གསར་བ་ཞིག་ཡོང་ཡོད་
པ་ཤེས་དེ་བྲེལ་འཚུབ་ཀྱིས་ཡར་ལངས། ཕུ་བོ་དང་སྲུ་མོ་གཉིས་ཀྱིས་སྒོར་ཞིང་ཆེ་བའི་
མིག་ཟུང་གིས་ཁོ་གཉིས་ལ་ཡུན་རིང་ཅེར་རྗེས་མོའི་ཕུ་བོས་ “ཁྱོད་ཚེ་སྐྱིད་ཡིན་
ནམ”ཞེས་དོགས་པ་དང་བཅས་འདྲི་ཞོར། ཁོས་ཡང་བསྐྱར་ཡིད་མ་ཆེས་པའི་ཉམས་
ཀྱིས་གཅིག་བལྟས་རྗེས་ “དངོས་ནས་རེད་འདུག ཁྱོད་་་༌་ཁྱོད་ད་བར་དུ་གང་ལ་
སོང་བ་ཡིན་ནམ། ཁྱོས་ད་བར་དུ་ཅི་ཞིག་བྱས་ཏེ་བསྡད་པ་ཡིན་ནམ།”
ཚེ་སྐྱིད་ཀྱིས་ “ང་ང་་་་”ཞེས་ངག་ལས་ཚིག་གཅིག་ཀྱང་མ་ཐོན་པར་ངུས་སོང་།
མོའི་སྲུ་མོ་ཡང་ངུས་པས་ཡུད་ཙམ་རིང་སྨྲ་བ་གང་ཡང་མེད་པར་གྱུར། ཁོང་ཚོས་
དགོང་ཟས་ཟོས་རྗེས་ཁ་བརྡ་བྱས།
ཚེ་སྐྱིད་ཀྱིས་རང་ཉིད་ཀྱིས་རྒྱ་ནག་ཏུ་མྱངས་པའི་དཀའ་ངལ་མདོར་བསྡུས་ཀྱི་ལམ་
ནས་གསལ་བརྗོད་བྱས། མོས་ཕ་མ་གཉིས་ཀྱི་གནས་ཚུལ་མ་དྲིས་གོང་དུ་མོའི་ཕུ་བོས་
122



མུ་འབྲེལ་བརྩམས་སྒྲུང་།
“ལོ་གཉིས་ཀྱི་སྔོན་དུ་ངེད་ཚང་ལ་གོད་ཆག་གམ་ཆག་སྒོ་ཆེན་པོ་གཉིས་བྱུང་། གཅིག་
ནི་ཁྱོད་རང་ཨ་ལགས་ཚང་སོང་རྗེས་ཀྱི་ཟླ་བ་གཉིས་ཀྱི་རྗེས་སུ་ཟི་ལིང་དུ་བརྙན་
འཕྲིན་གྱི་གསར་འགྱུར་ལེ་ཚན་སྟེང་དུ་མདོ་སྨད་ནས་ཕེབས་བའི་བླ་མ་ཞིག་དང་ཁོའི་
འཁོར་གཡོག་ཇག་པས་བསད་དེ་རྒྱུ་ནོར་ཐམས་ཅད་ཕྲོགས་པ་རེད་ཟེར་བ་ཐོས་རྗེས་
ང་ཚོས་ཁྱོད་ཀྱང་ཤི་སོང་བ་རེད་བསམས་སོང་། ཨ་མས་ཉིན་མཚན་དབྱེར་མེད་དུ་
ཁྱོད་ཀྱི་མིང་ནས་བོས་ཏེ་མྱ་ངན་བྱེད་པར་མ་ཟད། མོའི་མཚན་མོའི་གཉིད་དང་ཉིན་
མོའི་ཟས་ལ་འང་བྲོ་བ་མེད་པར་གྱུར། ད་དུང་མོས་མོ་རང་རང་ཉིད་ཀྱི་བུ་མོ་ལྔ་ལམ་
དུ་རྫོང་མཁན་གྱི་ལག་དམར་ཡིན་ཞེས་རང་གིས་རང་ལ་འཁང་ར་དང་ལེ་བདའ་བྱས་
ཤིང་། དྲན་གདུང་དང་སྡུག་ཡུས་ཀྱི་མིག་ཆུའི་ཀློང་ནས་མོ་མི་ཡུལ་དང་བྲལ་སོང་ལ།
ཨ་ཕ་ཡང་སྔོན་དང་མི་འདྲ་བར་ཁེར་འདུག་བྱེད་པ་ལས་ང་ཚོ་ཁ་ཡ་མི་བཤད་མཁན་
ཞིག་ཏུ་གྱུར་སོང་། དགུན་གཞུང་གི་ནངས་མོ་ཞིག་ལ་ཨ་ཕའི་དབུགས་ཀྱི་རྒྱུ་བ་གློ་བུར་
དུ་འགགས་ཏེ་ཕྱིར་ཡོང་མེད་པའི་ཡུལ་དེར་ཆས་སོང་”ཞེས་པའི་སྐད་ཆ་ཐོས་དུས་ཚེ་
སྐྱིད་ཀྱིས་ལུས་སེམས་ལ་བཟོད་བསྲན་ལས་བརྒལ་བའི་གྲང་འདར་ཞིག་བརྒྱབ་པའི་
མོད་ལ་ང་དངོས་ནས་བུད་མེད་ལས་ངན་ཞིག་རེད་ཨང་། སོ་སོར་མི་ལུས་རིན་པོ་
ཆེའི་རྟེན་ཁྱད་འཕགས་ཅན་སྤྲོད་མཁན་གྱི་དྲིན་ཆེན་ཕ་མ་གཉིས་ལ་དྲིན་ལན་མཇལ་
རྒྱུ་ཕར་ཞོག ནམ་ཡིན་ཡང་ཁོ་གཉིས་སྡུག་ལ་སྦྱར། ཐ་ན་ཆེས་མཐའ་མཇུག་གི་
དབུགས་ཀྱི་རྒྱུ་བ་ཡང་སེམས་སྡུག་དང་འགྱོད་གདུང་གི་ཁྲོད་ནས་འགག་ཏུ་བཅུག་པ་
ཡོད་ཚད་ང་རང་ལན་པ་ཡིན་སེམས་ཀྱིན་ངས་ཚེ་འདིར་དྲིན་ཆེན་ཕ་མ་་གཉིས་ཀྱི་
དྲིན་ལན་མཇལ་མ་ཐུབ་ཀྱང་ཚེ་ཕྱི་མར་མཇལ་ཐུབ་པ་ཅིས་ཀྱང་བྱེད་རྒྱུ་ཡིན་ཞེས་ཡ་
123



མིག་ཆུ་ཐ་ར་ར།
ཆུང་ནང་ནས་དམ་བཅའ་བརྟན་པོ་བཞག
མཚན་མོ་དེརབཀྲ་ཤིས་རྡོ་རྗེ་ཡིས་རང་ཉིད་ཀྱི་དམིགས་ཡུལ་དང་འབྲེལ་
བའི་ཁ་བརྡ་ཨ་ཞང་ལ་བྱས། ཚེ་སྐྱིད་ཀྱི་སྲུ་མོར་རང་ཉིད་ཀྱིས་དངོས་སུ་མྱངས་པའི་
དཀའ་སྡུག་གི་ལོ་ཟླ་དང་། ལྷག་པར་དུ་ཨ་ལགས་དང་ཁོའི་འཁོར་གཡོག་གིས་ཟ་མའི་
ནང་བཟི་སྨན་བླུགས་ཏེ་རང་ཉིད་ཅ་དངོས་བཞིན་གཡུགས་པའི་ཚུལ་བཤད། མོས་ཨ་
ལགས་ལ་སེམས་གཏིང་ནས་འཁོན་སེམས་དང་སྡང་སེམས་བཅངས་ཡོད་ཀྱང་། ཁོང་
གྲོངས་སོང་བའི་གནས་ཚུལ་དག་གོ་དུས་མོའི་སེམས་ལ་སྙིང་རྗེ་ཞིག་འགོག་མེད་དུ་
སྐྱེས་པའི་མོད་ལ་ “སྙིང་རྗེ། ཁོང་གིས་ཁོ་དེ་ལྟར་ཤི་འགྲོ་བ་ཞིག་བློ་ཡིད་ལའང་
འཁོར་ཡོད་རྒྱུ་མ་རེད”ཅེས་སོགས་བཤད་པར། སྲུ་མོས་ཚེ་སྐྱིད་ཀྱི་སྐད་ཆ་ལ་ཉན་གྱིན་
ཉན་གྱིན་མིག་ལས་མིག་ཆུ་བཞུར་ཞོར་“ཚེ་སྐྱིད་ཁྱོད་ཀྱིས་དངོས་ནས་དཀའ་ལས་གང་
མང་ཞིག་མྱངས་སོང་། ཡིན་ཡང་ཁྱོད་འཚམས་པོར་བདེ་མོར་ཕྱིར་ལོག་ཐུབ་པ་དཀོན་
མཆོག་གི་བཀའ་དྲིན་ཉག་གཅིག་རེད།”ཅེས་བརྗོད་ཅིང་། ཁོང་ཚོས་དེ་ལྟར་ཁ་བརྡ་
བྱས་ཏེ་ནམ་ཅི་ལྟར་ལངས་པ་ཡང་མ་ཤེས།
ཞོགས་ཇ་འཐུང་དུས་ཚེ་སྐྱིད་ཀྱིས་ཅི་ཞིག་དྲན་པ་ལྟར་ “ཕུ་བོ་ཁྱོད་ལྷ་སྐྱིད་ལ་ཐུག་
སོང་ངམ”ཞེས་དྲིས་པར།
“ཐུག་སོང་། ཐུག་སོང་། ཨུན་་་ད་ལོ་ལོ་གསར་གྱི་སྐབས་ནང་ལ་བསླེབས་སོང་།”
“མོས་བོད་སྐད་བཤད་ཤེས་ཀྱི་ཨེ་འདུག”
“མི་ཤེས་གི། མོས་བོད་སྐད་ཡག་པོ་ཞིག་བཤད་ཤེས་ཀྱི་མི་འདུག ཁྱོ་ཀ་ཡང་རྒྱ་མི་ཞིག་
རེད་འདུག”
124



མུ་འབྲེལ་བརྩམས་སྒྲུང་།
“ཨ་་་རྒྱ་མི་ཞིག་རེད། མོ་འདི་ནས་ཉིན་མ་དུ་བསྡད་སོང་”ཅེས་པར། །
“ཉིན་མ་གསུམ་ལ་བསྡད་རྗེས་བུད་སོང་། ད་བར་དུ་ཁ་པར་ཞིག་ཀྱང་བཏང་མ་
སོང་”ཅེས་ལན་བཏབ་བྱུང་།
“་མོས་གང་ན་ལས་ཀ་བྱེད་ཀྱི་ཡོད་དམ།”
“དོན་གཅོད་ཁང་དུ་ལས་ཀ་བྱེད་ཀྱི་འདུག གོ་ཐོས་ལྟར་ན་མོས་རྒྱུ་འབྲས་དང་མི་
མཐུན་པའི་ལས་ཀ་བྱེད་ཀྱི་ཡོད་ཟེར།” ཕུ་བོས་རྒྱུན་ལྡན་མ་ཡིན་པའི་མིག་ཟུང་གིས་
མོ་ལ་གཅིག་བལྟས་རྗེས་དེ་སྐད་ཅེས་བཤད་པར།
“ཅི་ཟེར་། རྒྱུ་འབྲས་མེད་པའི་ལས་ཀ་བྱེད་ཀྱི་ཡོད་པ་གོ་ཐོས་བྱུང་།
དོན་ངོ་མར་མོས་ཅི་ཞིག་བྱེད་ཀྱི་ཡོད་དམ། ང་ལ་གསལ་བོ་ཞིག་ཤོད་དང་།”
“དེང་སྐབས་བོད་མི་མང་བོ་ཞིག་གིས་ཕྱི་བསྐྱོད་ཐོངས་མཆན་ཉོས་ཏེ་༧རྒྱལ་བ་ཡིད་
བཞིན་ནོར་བུ་ཚང་ལ་མཇལ་དུ་འགྲོ་བཞིན་ཡོད། དེ་བཟོ་བར་མིང་ཐོ་འགོད་དུས་རྒྱ་
སྐོར་༥༠མ་གཏོགས་སྤྲོད་མི་དགོས་ཀྱང་མོས་རྒྱ་སྒོར་༥༠༠ལེན་གྱིན་འདུག་ཟེར།
ངས་ཐེངས་འགའ་ལ་མོར་ཡི་གེ་དང་ཁ་པར་གྱི་ལམ་ནས་བསླབ་བྱ་བརྒྱབ་
ཀྱང་ཁ་ལ་ཉན་མ་སོང་”ཅེས་ཚེ་སྐྱིད་ལ་བལྟས་ནས་བཤད་བྱུང་བར། ཚེ་སྐྱིད་ཀྱིས་རང་
ཉིད་ཀྱི་ཤ་ཁྲག་ལས་གྲུབ་པའི་བུ་མོས་ལས་ཀ་དེ་འདྲ་ཞིག་བྱེད་ཀྱི་ཡོད་པ་གོ་བས་
སེམས་པ་ཤིན་ཏུ་སྐྱོ་སྟེ་ངག་ལས་ཅི་ཡང་མ་ཐོན་ལ་ཟས་ཀྱི་ཡི་ག་ཡང་སྐད་ཅིག་དེ་ཉིད་
ལ་འགགས་སོང་། སྲུ་མོས་ཕུ་བོ་ལ་སྡང་མིག་ཅིག་བགྲད་རྗེས་ “མི་ངན་ཁ་ན་གཏམ་
ཟེར་བ་ཅིས་མ་བདེན། མི་ངན་འདིས་གཏམ་ངན་མ་གཏོགས་མི་བཤད། ཟ་མ་ཞིམ་པོ་
ཞིག་ཀྱང་ཟ་རུ་མི་འཇུག་པར་གཏན་ངམ་དེ་གླེང་ནས་ཅི་བྱེད་”ཅེས་ཁོ་ལ་འཁང་ར་
125



མིག་ཆུ་ཐ་ར་ར།
**, E
!
，，
་
，
་
, ***
e，，
་
བྱས། ཁོ་ཚོ་ཚང་མས་ཅི་ཡང་མི་བཤད་པར་ཁུ་སིམ་སིམ་གྱི་ངང་ཞོགས་ཟས་ཟོས།
དེ་ནས་ཕུ་བོས་ལྷིང་འཇགས་དཀྲོགས་ཏེ། “ཡ། ད་ཁྱོད་གཉིས་ཀྱི་གྲ་སྒྲིག་ཅིག་བྱས་
དང་ངས་ཁྱོད་གཉིས་རྫོང་ཐོག་ལ་འཁྲིད་” ཟེར་ནས་འགྲོ་པེ་ལེན་བྱས།
རྫོང་ཐོག་ཏུ་འཐེན་པའི་གཞུང་ལམ་ཐོག་གི་རྣམ་པ་དེ་རྩ་བ་ནས་འགྱུར་འདུག ཁོང་
ཚོ་གསུམ་པོ་ག་ས་གང་དུ་ཁེངས་པའི་བ་གམ་ཅན་གྱི་ཁང་རྩེག ཚོང་ཁང་དང་ཟ་ཁང་།
ཁྲོམ་ར་སོགས་འགྲིམས་ཤིང་། ཚོང་ཁང་དང་ཟ་ཁང་གི་གཉེར་བ་མང་ཆེ་བ་རྒྱ་མི་དང་
ཧོས་རིགས་རེད་འདུག་ལ། བོད་པ་ཧ་ཅང་ཉུང་ཉུང་རེད་འདུག སྔོ་ཚལ་དང་ཤིང་
ཏོག་ཚོང་མཁན་ཕལ་མོ་ཆེ་བོད་པ་ཡིན་པ་ལྟ་བུར་སྣང་། ཁོང་ཚོས་ལྷ་སྐྱིད་ལ་ཁ་པར་
བཏང་ཡང་སྐབས་དེར་མོ་རང་ལས་ཁུངས་སུ་བསྡད་མེད་པས་སྐད་ཅིག་བཞག་སྟེ་ཉིན་
འགའ་ལ་དགོངས་པ་ཞུས་ནས་ངེས་པར་དུ་ནང་ལ་ཡོང་དགོས་ཚུལ་བཤད།
སྤྱིར་བཏང་དུ་བཤད་ན་ཡུན་རིང་བྲལ་བའི་ཕ་ཡུལ་ལ་ལོག་ཐུབ་པ་ནི་རྨི་
ལམ་ལྟ་བུ་ཡིན་པས་མཉམ་འཛོམས་ཀྱི་དགའ་སྟོན་ཞིག་ལ་རོལ་ན་འོས་ཤིང་འཚམས་
མོད། ཚེ་སྐྱིད་ལ་ཡོད་པ་ནི་མྱ་ངན་དང་། དྲན་གདུང་། འགྱོད་སེམས་ཀྱི་མིག་ཆུ་ལས་
མ་འདས་པས། མོས་འཁོར་བ་འདི་དངོས་གནས་སྡུག་བསྔལ་གྱི་རྒྱ་མཚོ་རེད་སྙམ། དེ་
བས་ཚེ་སྨད་ལ་རང་ཉིད་རབ་ཏུ་བྱུང་སྟེ་དྲིན་ཆེན་ཕ་མ་གཉིས་དང་རང་ཉིད་མ་
འོངས་པར་མི་ལུས་དོན་དང་ལྡན་པ་ཞིག་ཡོང་ཕྱིར་ཚོགས་གསོག་སྒྲིབ་སྦྱོང་བྱེད་རྒྱུའི་
ཆོད་སེམས་ཤིག་སྙིང་ལ་བཅངས་མོད་སུ་ལའང་བཤད་མ་ཐུབ།
་དབྱར་གཞུང་གི་ནངས་མོ་ཞིག་ལ་ཕུ་བོ་དང་སྲུ་མོ་གཉིས་ཞིང་ལ་ཆུ་གཏོང་
དུ་བུད་སོང་། ནང་དུ་ཚེ་སྐྱིད་དང་བཀྲ་ཤིས་རྡོ་རྗེ་གཉིས་ཀྱིས་མཚོ་སྔོན་བརྙན་འཕྲིན་
126



མུ་འབྲེལ་བརྩམས་སྒྲུང་།
ཁང་གི་ལེ་ཚན་ལ་བལྟས་ནས་བསྡད་འདུག སྨྲ་བ་ཅི་ཡང་མེད་པར་བརྙན་འཕྲིན་ནང་
ཤར་བའི་གངས་ལྗོངས་ཀྱི་ནམ་མཁའ་དང་། སྔོ་ལྗང་གི་རྩྭ་ཐང་། རང་དབང་གི་རྩེད་
འཇོར་རོལ་བའི་ནོར་གནག་དང་གཡང་དཀར་ལུག་གི་ཁྱུ་ཚོགས། རྩྭ་ཐང་གི་སྦྲ་གུར་
སོགས་ལ་འཇུར་འདུག སྒོའི་ཕྱི་རོལ་ཏུ་སྐྲ་ལོ་ཚ་རུ་བཞིན་ཡར་འཁྱིལ་མར་འཁྱིལ་
དུ་ཡོད་ཅིང་། ལུས་ལ་དེང་རབས་ཀྱི་རྒྱ་ཆས་གྱོན་པ་དང་རྐང་མགོར་རྐང་ལྷམ་རྟིང་ཀ་
ཙོག་ཙོག ད་དུང་ལག་ཏུ་ལག་ཁུག་ནག་པོ་ཆུང་ཆུང་བཟུང་བའི་གཞོན་ནུ་མ་
ཞིག་གི་ལྷན་དུ་མིག་ཤེལ་ནག་པོ་གྱོན་ཞིང་། ལུས་ལ་རྒྱུ་ལྭ་ནག་པོ་གྲལ་དག་ཅིག་
གྱོན་པའི་མི་ཞིག་ནང་དུ་བསླེབས་ཀྱང་ཁོང་མ་བུ་གཉིས་ཀྱིས་བརྙན་འཕྲིན་ལ་འཇུར་
ནས་འདུག
“ཨ་་་་་་མ་་ཨ་མ”ཞེས་པའི་འབོད་སྒྲས་ཁོང་མ་བུ་གཉིས་ཀྱི་ལྷིང་འཇགས་དཀྲོགས་
པའི་མོད་ལ་ཚེ་སྐྱིད་ཀྱི་སྙིང་ལ་ཙག་ཤེད་ཅིག་བརྒྱབ། མོས་ཁོག་ཏུ་ལྷུང་བའི་མིག་ཟུང་
གིས་ཅི་ཞིག་མཐོང་འདོད་པ་ལྟར་ཡར་ལྟ་མར་ལྟ་བྱེད་ཀྱིན་འདུག གཞོན་ནུ་མ་དེས་
ལག་ཏུ་བཟུང་བའི་ལག་ཁུག་ཆུང་ཆུང་དེ་ཡང་ས་ལ་ལྷུང་ཀྱང་སྣང་དོགས་ཙམ་ཡང་མི་
བྱེད་པར་ “ཨ་མ་་་་་་་། ཨ་མ་”ཞེས་བོས་ནས་རྒྱུགས་ཡོང་སྟེ་ཚེ་སྐྱིད་ལ་འཐམས།
ཚེ་སྐྱིད་ཀྱིས་མོ་བྲང་ལ་སྦྱར་ཞིང་མོའི་སྐྲ་ལ་བྱིལ་བྱིལ་ཐེངས་འགའ་བྱས་རྗེས་མོའི་
གདོང་ལ་བལྟས། མོའི་གདོང་ནི་ཟླ་ལྟར་སྒོར་ཞིང་ཆེ་ལ་བལ་ལས་ཀྱང་འཇམ། བྱ་རྒོད་
ཀྱི་གཤོག་ཟུང་བཞིན་གྱི་སྨིན་མ། མིག་ཆུ་ཁྲོམ་ཁྲོམ་ཏུ་བཞུར་བའི་ཁྲ་ཆུང་གི་མིག་ཟུང་།
ད་དུང་ཕྲ་ཞིང་རིང་བའི་གཟུགས་པོ་སོགས་མཐོང་དུས་སེམས་ལ་སྤྲོ་སྣང་
གིས་ཁེངས། ཁོ་མོ་གཉིས་ཀྱིས་ཡུན་རིང་ལ་སྦས་པའི་སྙིང་གཏམ་ཕན་ཚུན་ལ་བརྗོད་
127



མིག་ཆུ་ཐ་ར་ར།
མ་ཐུབ། མོའི་མིག་ཟུང་ལས་མིག་ཆུ་འགོག་མེད་དུ་བཞུར་བ་དང་ལག་པས་ཚེ་སྐྱིད་ཀྱི་
ལག་ཟུང་ཐེངས་དུ་མར་བཙིར་བ་ལ་བལྟས་ན་ད་དུང་བརྗོད་འདོད་ཀྱི་སྐད་ཆ་མོད་པོ་
ཡོད་པ་འདྲ། ལྷ་མོ་སྒྲོལ་མས་བཀྲ་ཤིས་རྡོ་རྗེ་བཞིན་བོད་སྐད་ཡག་པོ་ཞིག་བཤད་མ་
ཐུབ་ཀྱང་མཉམ་འདུག་གི་སྐལ་བཟང་ཐོབ་པས་ཚེ་སྐྱིད་ཀྱི་འཁྱག་སིལ་སིལ་གྱི་སེམས་
ཁམས་ལ་དྲོད་སྣང་ཅུང་ཙམ་རྒྱས། དེ་ལྟར་ཕན་ཚུན་ལ་བུས་སྐད་བསྒྱུར་བྱས་ཏེ་ཡུན་
རིང་སེམས་ཁོང་དུ་ཉར་བའི་དྲན་གདུང་གི་སྙིང་གཏམ་དང་། ཉམས་མྱོང་། བསླབ་བྱ།
རེ་བ་སོགས་བཤད་ཐུབ་ཙམ་བྱུང་། ཆེས་སྙིང་ཉེ་བ་ཞིག་ནི་ལྷ་མོ་སྒྲོལ་མས་ “ཨ་མ་
ཁྱོད་་་་་ཁྱོད་ངེད་གཉིས་མཉམ་དུ་སོང་ན་ཆོག་གམ”ཞེས་བཤད་དེ་མིག་ཟུང་གཡོ་བ་
མེད་པར་ཚེ་སྐྱིད་ལ་ཅེར་ནས་ཞུ་བ་འཐེན་པའི་ཚུལ་དེ་རེད། ཚེ་སྐྱིད་ཀྱིས་བུ་མོའི་ཤ་ཚ་
ཞིང་སྙིང་ཉེ་བའི་སྐད་ཆ་གོ་དུས་སེམས་འགུལ་ཐེབས་ཤིང་ལྷག་པར་དུ་མོས་བོད་སྐད་
དེ་ནི་ཡུན་རིང་ལ་མི་ཞིག་གི་འགྲམ་ནས་སྦྱངས་པ་ཚོར་དུས་སེམས་འགུལ་གྱི་མིག་ཆུ་
དབང་མེད་དུ་བཞུར། འོན་ཀྱང་། མོའི་སེམས་ན་ཇོ་མོ་བཟོ་རྒྱུའི་ཆོད་སེམས་བརྟན་པོ་
ཡོད་པས། མོས་རྒྱུ་མཚན་མང་བོ་ཞིག་ལ་ཁ་གཡར་ཏེ་ཁས་ལེན་མ་བྱས། །
ཁྱོད་ཚོས་ཤོད་དང་འདི་ཡ་ང་ཞིང་ཡིད་སྐྱོ་བའི་སྐྱོ་གར་དམར་བོ་ཞིག་མ་
ཡིན་ནམ། ཕ་མ་དང་བུ་ཕྲུག་བར་ལ་ཡང་ལོ་ཙཱ་བ་དགོས། ཚེ་སྐྱིད་ཀྱི་སེམས་ལ་དེ་ལྟར་
དྲན་ཞིང་ངག་ལས་དེ་ལྟར་ཐལ། དེང་སང་གི་གཞོན་སྐྱེས་ཕལ་མོ་ཆེས་སོ་སོའི་ཕ་མེས་
ཡང་མེས་ནས་བརྒྱུད་པའི་མི་རིགས་རང་གི་སྐད་ཡིག་དང་། སྐད་ཆ། རིག་གཞུང་
སོགས་སྣང་མེད་དུ་བཞག་སྟེ་མི་རིགས་གཞན་གྱི་སྐད་ཡིག་དང་སྐད་ཆ་ལ་སྲེད་པའི་
འགྲམ་ཆུ་ལྡང་བ་ནི་ཆེས་ཡིད་དུ་མི་འོང་ཞིང་ཐ་ཤལ་གྱི་སྤྱོད་པ་ཞིག་རེད་ཨང་།
128



མུ་འབྲེལ་བརྩམས་སྒྲུང་།
མོའི་ཕུ་བོས་ “ཨོ་རེད་ཁྱོད་ཀྱིས་བཤད་པ་རེད། འདི་ང་ཚོ་རྒན་རབས་པ་ཐུན་མོང་ལ་
ཡོད་པའི་སེམས་འཚབ་ཡིན། དེང་སང་བོད་ཡིག་གི་ཆུ་ཚད་ཅི་ཙམ་མཐོ་ཡང་སློབ་གྲྭ་
ཐོན་རྗེས་ལས་ཀ་རེག་དཀའ་བས་བྱིས་པ་འདི་ཚོས་རྒྱ་ཡིག་དང་རྒྱ་སྐད་མི་སྦྱོང་རང་
སྦྱོང་རེད། རྒྱ་སྐད་མ་ཤེས་ན་མི་གྲལ་དུ་མི་ཚུད་པས། དེང་སང་གི་གཞོན་སྐྱེས་ཁྲོད་དུ་
བོད་སྐད་བཤད་མཁན་ཧ་ཅང་ཉུང་ཉུང་རེད།”ཅེས་བཤད་པས་ཚེ་སྐྱིད་ཀྱི་སེམས་སུ་
དགུན་གཞུང་ཞིག་ལ་ཆུ་འཁྱགས་ཟེའུ་གང་ལུས་ལ་བྱ་བ་དང་འདྲ་བར་གྲང་འདར་
ཞིག་བརྒྱབས་མོད། ཚེ་སྐྱིད་ལ་ཅང་བཤད་འདོད་མི་འདུག་པས་དབུགས་རིང་ནར་
ནར་འཐེན་དུས། །
ཕུ་བོས་མུ་མཐུད་དེ་ “གོ་ཐོས་ལྟར་ན་རྫོང་ཐོག་གི་ལས་བྱེད་པའི་ཚོགས་འདུ་སྟེང་བོད་
མི་ཚོས་རྒྱ་སྐད་མ་བཤད་པར་བོད་སྐད་བཤད་ན་མཐོང་ཆུང་གི་རྣམ་པ་དང་ཁྲེལ་
དགོད་སོགས་བྱེད་ཀྱི་འདུག་ཟེར།”ཞེས་སྨྲས་པ་དང་། བཀྲ་ཤིས་རྡོ་རྗེ་ཡིས་ཨ་ཞང་གི་
སྐད་ཆ་ལ་ཉན་རྗེས་སེམས་ལ་ཀྱི་ཧུད། བོད་སྐད་དང་བོད་ཡིག་མི་ཤེས་བའི་གཞོན་
སྐྱེས་ང་ཚོས་བོད་མི་རིགས་ཀྱི་ངོ་བོ་མཚོན་པའི་སྐད་ཡིག་དང་། རིག་གཞུང་། ཡུལ་སྲོལ་
གོམས་གཤིས་སོགས་ཉམས་པ་སླར་གསོ་དང་མི་ཉམས་གོང་འཕེལ། རྒྱུད་འཛིན་དང་
དར་སྤེལ་ཇི་ལྟར་བྱེད་དམ། གལ་སྲིད་བྱེད་ཐུབ་པའི་དབང་དུ་སོང་ན་ཡང་མི་རབས་
རྗེས་མ་ཚོར་ཅི་ལྟར་སྤྲོད་དམ་སྙམ་དུ་བསམས།
ལྷ་མོ་སྒྲོལ་མས་ཚེ་སྐྱིད་དང་ཁོང་ཚོའི་ལབ་གླེང་ལ་ཁ་ཡ་ཙམ་ཡང་མི་བྱེད་པར་བརྙན་
འཕྲིན་ལ་ཅེར་འདུག
ཀྱེ་མ་དུས་ཚོད་ནི་ཅི་འདྲའི་མགྱོགས་པ་ལ། མིག་རྡེབ་དབང་ཙམ་གྱིས་ཉིན་བཅུ་
129



མིག་ཆུ་ཐ་ར་ར།
འགོར་སོང་། ལྷ་མོ་སྒྲོལ་མ་ཡང་འགྲོ་རན་སོང་། ཉིན་དེ་དག་གི་ནང་དུ་མོས་ཡུན་རིང་
གཏིང་བརྗེད་དུ་གྱུར་བའི་ཕ་སྐད་གང་མང་ཞིག་དྲན་གསོ་ཐུབ་པ་བྱུང་ཞིང་། མོ་འགྲོ་
བའི་ཉིན་མོ་དེར་ཚེ་སྐྱིད་ཀྱིས་ “བུ་མོ། ཁྱོད་བྱ་ངན་གྱི་ལས་ལ་ཞུགས་པ་ནི་རང་ཉིད་
ཁོ་ན་ཙམ་མ་ཡིན་པར་ཕ་མེས་ཡང་མེས་ཚོའི་ཞབས་འདྲེན་ཡིན་པས་ད་ནས་བཟུང་
ལས་ཀ་དེ་བྱེད་མཚམས་ངེས་པར་དུ་འཇོག་དགོས། ད་དུང་མཚམས་མ་བཞག་ན་ང་ལ་
ཁྱོད་ལྟ་བུའི་བུ་མོ་ཞིག་མེད་ལ། ཁྱོད་ལ་ཡང་ཨ་མ་ཞེས་འབོད་ས་ཞིག་གཏན་ནས་ཡོད་
མི་སྲིད་” ཅེས་སྒམ་ནན་གྱིས་བཤད་པར། ལྷ་མོ་སྒྲོལ་མས་ཡུད་ཙམ་ལ་ཅི་ཡང་མི་
བཤད་པར་མགོ་བོ་སྨད་དེ་བསྡད་རྗེས།
“ཨ་མ། ཁྱོད་སེམས་བདེ་མོ་བྱོས། ངས་ཁྱོད་ལ་ཁས་ལེན་བྱེད་ཆོག་”ཅེས་སེམས་གསོ་
དང་དམ་བཅའ་མཉམ་དུ་བྱས།
ཚེ་སྐྱིད་ཀྱིས་རྒྱུན་ལྡན་མིན་པའི་མིག་ཟུང་གིས་མོར་གཅིག་བལྟས་རྗེས་དངོས་གནས་དེ་
འདྲ་ཡིན་ན་ཧ་ཅང་བཟང་ཚུལ་བརྗོད་ཅིང་། དེ་ལྟར་ཁོང་ཁྲོ་དང་། འཁྲེང་སེམས།
མིག་ཆུ་ཡི་ཀློང་ནས་ལྷ་སྐྱིད་བུད་སོང་། །
ཚེ་སྐྱིད་དང་མོའི་ཕུ་བོ། སྲུ་མོ་གསུམ་ཁང་འདབས་ཏུ་ངལ་གསོས་ཏེ་བསྡད་འདུག ཚེ་
སྐྱིད་ཀྱིས་ལུས་ལ་རས་ལུ་དམར་ནག་ཅིག་གྱོན་འདུག་ལ་སྐེ་རིགས་སྔོན་པོ་ཞིག་
བཅིངས་འདུག མོའི་རྣ་རྩ་དང་ཐོད་མདུན་གྱི་སྐྲ་དཀར་བོར་གྱུར་འདུག་ལ། གདོང་
ལ་ཡང་རྒས་གཉེར་གྱི་རི་མོ་འགའ་ཤས་སྣང་ནང་འདུག ཡིན་ཡང་མོའི་མདངས་
ཉམས་མེད་པའི་མིག་ཟུང་དང་། རིང་ཞིང་འཇམ་པའི་སྐྲ་ལོ། དྲང་ཞིང་རིང་བའི་
གཟུགས་གཞི། གཙང་ཞིང་མཛེས་པའི་གྱོན་ཆས་སོགས་གང་ལ་བལྟས་ནའང་གཞོན་
13o



མུ་འབྲེལ་བརྩམས་སྒྲུང་།
ནུའི་དུས་སུ་མོ་ནི་མཛེས་མ་ཞིག་ཡིན་པ་ཀུན་གྱིས་རྟོགས་ཐུབ། མོས་བྱམས་ཤིང་བརྩེ་
བའི་མིག་གིས་ཕུ་བོར་ཐེངས་གཅིག་བལྟས་རྗེས་ “བཀྲ་ཤིས་རྡོ་རྗེ་ཕྱིར་ལྷ་སར་འགྲོ་ལ་
ཉེ་བས་ཁྱོད་ཀྱིས་ཁོ་ལ་ལམ་འཇུག་ཅིག་བྱེད་རོགས”ཞེས་བཅོལ་བར། ཕུ་བོས་ཚེ་སྐྱིད་
ཀྱི་སྐད་ཆ་ཐོས་རྗེས་སེམས་ལ་འཇིག་རྟེན་འདི་ན་ཁོ་ལ་ང་ལས་ལྷག་པའི་གཉེན་ཉེ་
ཞིག་མེད་པས། ངས་ཁོ་ལ་ལམ་འཇུག་མ་བྱས་ན་སུས་བྱེད་དམ་དྲན་བཞིན་ “དེའི་སྐོར་
ལ་ནུ་མོ་ཁྱོད་ཀྱིས་སེམས་ཁྲེལ་བྱེད་མི་དགོས་”ཞེས་བཤད། སྲུ་མོས་ཅི་ཞིག་དྲན་པ་
ལྟར་ “དེས་ན་ཁྱོད་ཁོ་དང་མཉམ་དུ་འགྲོ་རྒྱུ་ཡིན་ནམ་འདུག་རྒྱུ་ཡིན་ནམ”ཞེས་ནན་
འདྲི་བྱས་བྱུང་བར། མོས་ཁོ་གཉིས་ལ་ཐད་ཀར་མ་བལྟས་པར་ “ང་་་་ང་ལྷ་སར་འགྲོ་
འདོད་མེད། ངས་གནམ་རྫོང་དུ་ཇོ་མོ་བྱེད་རྒྱུར་སེམས་ཐག་བཅད་ཟིན”ཅེས་པའི་སྐད་
ཆ་བཤད་མ་ཚར་གོང་སྲུ་མོས་ “དངོས་ནས་དེ་འདྲ་ཡིན་ན་ཧ་ཅང་ཡག་པོ་འདུག
བྱིས་པ་གཉིས་ཀྱང་རང་མགོ་ཐོན་ཚར་བས་སེམས་ཁྲལ་བྱེད་དགོས་དོན་མེད”ཅེས་
བཤད། ཕུ་བོས་སྐད་ཆ་མ་བཤད་པར་ཅུང་ཙམ་བསྡད་རྗེས། “ཁྱོད་ལ་དངོས་ནས་དེ་
འདྲའི་འདོད་པ་ཡོད་ན་ངས་ཀྱང་བཀག་འགོག་མི་བྱེད། ཟ་མ་དང་བུད་ཤིང་སོགས་ལ་
སེམས་ཁྲལ་མ་བྱེད། ཕུ་བོ་ང་མི་ཡུལ་དུ་འཚོ་བའི་རིང་ཁྱོད་ལ་སྐོར་བ་རེ་ལོས་
བྱེད་”ཅེས་མོའི་ཐག་གཅོད་ལ་རྒྱབ་སྐྱོར་བྱས།
ཚེ་སྐྱིད་ཀྱིས་ཕུ་བོ་དང་སྲུ་མོ་གཉིས་ཀྱི་ཤ་ཚ་ཞིང་སྙིང་ཉེ་བའི་སྐད་ཆ་དག་གོ་དུས་
སེམས་ལ་བརྗོད་མི་ཤེས་པའི་སྤྲོ་སྣང་ཅིག་སྐྱེས་ལ་མིག་ལས་དགའ་སྣང་གི་མིག་ཆུ་
འགོག་མེད་དུ་བཞུར། ཁོང་གཉིས་ཀྱིས་མཐའ་གཅིག་ཏུ་རྒྱབ་སྐྱོར་བྱས་པས་མོ་རབ་ཏུ་
བྱུང་རྒྱུའི་སེམས་ཐག་གཙང་བཅད་གནང་།
131



མིག་ཆུ་ཐ་ར་ར།
ཨ་ཆུང་གནམ་རྫོང་། །
སྟོན་རླུང་དལ་གྱིས་ལྡང་ཞིང་། སྡོང་ལོ་ས་ལ་ལྷུང་བཞིན་པའི་ནངས་མོ་ཞིག་
ལ་ཚེ་སྐྱིད་དང་། མོའི་ཕུ་བོ། བུ་བཀྲ་ཤིས་རྡོ་རྗེ་གསུམ་དོས་སྐྱེལ་རླངས་འཁོར་ཆུང་ཆུང་
ཞིག་ལ་བསྡད་དེ་ལབ་གླེང་དང་། བསམ་གཞིགས། འཕྲུལ་སྣང་གི་ཁྲོད་ནས་སྔོ་རྒྱའི་
འགག་གི་ཆུ་མཛོད་ཀྱི་ཉེ་འགྲམ་དུ་ཐོན། དེ་རུ་ཚེ་སྐྱིད་ལ་ཕྱིར་དྲན་གྱི་ན་ཟུག་ཐེངས་
གཅིག་བསླངས་པས་མོའི་སེམས་པ་སྡུག་གིས་ཁེངས་པའི་མོད་ལ་འཁོར་བ་ལ་སྐྱོ་སྣང་
སྔོན་ལས་ལྷག་པ་ཞིག་སྐྱེས། ཡིན་ཡང་། བཀྲ་ཤིས་རྡོ་རྗེ་ནི་བྱིས་པ་ཆུང་ཆུང་ཞིག་དང་
འདྲ་བར་ “ཨ་མ། ཨ་ཞང་། ང་ཚོ་མཚོ་གྲུ་ལ་བསྡད་དེ་ཡུལ་ལྗོངས་ལ་ལྟད་མོ་བལྟས་
རྗེས་དགོན་པའི་ནང་སོང་ན་འགྲིག་གམ”ཞེས་དྲིས་པར། ཚེ་སྐྱིད་ཀྱིས་ཅི་ཡང་མི་སྨྲ་
བར་མོའི་འགྲམ་གྱི་ཁུག་མ་ཞིག་གི་ནང་བསྔོགས་ནས་བསྡད། ཕུ་བོས་བཀྲ་ཤིས་རྡོ་
རྗེ་ལ་གཅིག་བལྟས་རྗེས་ “ཁྱོད་ཀྱི་བསམ་ཚུལ་དངོས་ནས་བཟང་ནའང་། དགོན་པའི་
ནང་འཕྱི་བོར་སོང་ན་མི་ལེགས་པས་ད་ཐེངས་འགྲོ་ཁོམ་མེད་”ཅེས་སྨྲས་བྱུང་། ཁོ་
ཡིས་ཅི་ཞིག་རྟོགས་པ་བཞིན་མགོ་བོ་ནང་ལ་འགུགས་ཙམ་འགུགས་ཙམ་བྱས། །
ཨ་ཆུང་གནམ་རྫོང་ནི་མདོ་སྨད་ཀྱི་བཙུན་དགོན་ཆེ་ཤོས་ཤིག་ཡིན་ལ། ཡུལ་
དེའི་རང་བྱུང་གི་མཛེས་པ་ཧ་ཅང་ལྟ་ན་སྡུག་པས་རྒྱ་གཞུང་གིས་ཡུལ་སྐོར་སྤྲོ་འཆམ་
བྱེད་ས་བཟོས་ཡོད། དགོན་པ་དེ་ནི་ཨ་ཆུང་གི་དབྱིབས་ལྟ་བུའི་རི་ཞིག་གི་སྟེང་ཏུ་
ཆགས་ཡོད། བཤད་སྲོལ་ལྟར་ན་དེ་རུ་རྩ་རླུང་སྒོམ་མཁན་དང་དེ་མིན་རྟོགས་པ་མཐོ་
ཞིང་རྫུ་འཕྲུལ་ཅན་གྱི་བཙུན་མ་འགའ་ཤས་བྱུང་བས། དགོན་པར་མཇལ་སྐོར་བ་རྒྱུན་
མི་ཆད་པར་ཡོང་གིན་ཡོད་ལ། དགོན་པ་དེའི་ཡུལ་ལྗོངས་དང་གྲགས་པ་ས་ཕྱོགས་གང་
132



མུ་འབྲེལ་བརྩམས་སྒྲུང་།
སར་ཁྱབ་ཡོད། དགོན་པའི་ལྷ་ཁང་དང་བཙུན་མ་རྣམས་ཀྱི་ཁང་བའི་བཟོ་དབྱིབས་ནི་
བོད་རང་གི་བཟོ་བཀོད་ཉག་ཅིག་ལས་མ་འདས་ལ། དེ་རུ་བཙུན་མ་ཙམ་མ་ཟད། མདོ་
སྨད་ཁུལ་གི་སྔགས་པ་རྣམས་འཚོགས་སའི་ཚོགས་ཆེན་ཡང་ཡོད། ཁོང་ཚོ་སྡེ་བ་གཅིག་
པའི་ཇོ་མོ་ཚུལ་ཁྲིམས་སྒྲོལ་མའི་བྲག་ཕུག་ལ་ཐད་ཀར་སོང་། ཚུལ་ཁྲིམས་སྒྲོལ་མས་
མདུན་ཅོག་སྟེང་གོ་རེ་དཀར་སྐྱ་ཞིག་དང་། ཞོག་ཁོག་དང་ཚོད་དཀར་གཉིས་བསྔོས་
པའི་ཚལ་སྡེར་མ་གང་། ཐུར་མ་ཆ་གཅིག འབྲུག་ནག་གི་དཀར་ཡོལ་འོ་ཇ་གང་བླུགས་
འདུག ཅོག་ཙེའི་འགྲམ་དུ་ཇ་དམ་དམར་བོ་ཞིག་བཞག་འདུག མོས་དུངས་སྣང་
གིས་ཁོ་ཚོ་ནང་དུ་བསུ་ཞོར་ “ཁྱོད་ཚོ་མགྱོགས་པ་ལ་”ཞེས་བརྗོད་པར། ཕུ་བོས་ “ང་ཚོ་
ཐད་ཀར་ཡོང་བ་ཡིན་”ཞེས་བཤད། ཚུལ་ཁྲིམས་སྒྲོལ་མས་ཆ་སྒམ་ལས་དཀར་ཡོལ་
གསུམ་བླངས་ཏེ་ཅོག་ཙེའི་སྟེང་བཞག་ནས་ཁོང་ཚོར་ཇ་ལྡུག་ཞོར་ “ཡ་ད་ང་ཚོས་དྲོས་
ཇ་འཐུང་”ཟེར་བར། ཚེ་སྐྱིད་ཀྱིས་རྒྱབ་ཁུག་ལས་ཁ་སང་སྲུ་མོས་ཆེད་དུ་བཟོས་པའི་
གོར་སྐྱ་ལེབ་མོ་དག་བླངས་ཏེ་ཚུལ་ཁྲིམས་སྒྲོལ་མ་ལ་སྤྲད། མོས་གོ་རེ་དུམ་བུ་གཉིས་ལ་
བགོས་རྗེས་གྲི་ཡིས་ཕྱེད་ཀ་གཅིག་བཤར་ཏེ་སྡེར་མའི་ནང་བསྒྲིགས་ནས་ཁོང་ཚོའི་
སྔོན་ལ་བཞག མོའི་ཁང་བའི་ནང་ཅ་ལག་ཧ་ཅང་ཉུང་། བལྟས་པ་ཙམ་གྱིས་མིག་ལམ་
དུ་མངོན་ཡོང་བ་ནི་མཆོད་བཤམས་དང་མཆོད་སྒམ་རེད། མོས་མཆོད་བཤམས་ཀྱི་
སྟེང་པཎ་ཆེན་སྐུ་ཕྲེང་བཅུ་བའི་སྐུ་པར་དང་ཨ་ལགས་ཞལ་རུང་ཚང་དང་དགོན་
བདག་གམ་ཨ་ལགས་གྲོ་ལོ་ཚང་གི་སྐུ་པར་བཅས་བཤམས་འདུག་ལ། དངུལ་གྱི་དུང་
དཀར་གསུམ་གྱི་ནང་དུ་མཆོད་པ་བཤམས་འདུག མོའི་བྲག་ཕུག་ནི་རྒྱན་གསུམ་ལས་
གྲུབ་པའི་ཁང་ཆུང་གྲལ་དག་ཅིག་རེད་འདུག ཚུལ་ཁྲིམས་སྒྲོལ་མ་ནི་དཀར་ཤ་ཆེ་ལ་
133



མིག་ཆུ་ཐ་ར་ར།
དམར་མདངས་ལྡན་པའི་ལོ་ཆུང་གི་བཙུན་མ་ཞིག་རེད། མོས་ཁོང་ཚོར་ཇ་འཐུང་
ཟེར་ཞོར་ཇ་བླུགས་པ་དང་འཛུམ་མདངས་སྟོན་པ་ལས་ཅི་ཡང་མི་བཤད་པ་སོགས་ལ་
བལྟས་ན་མོ་ཡང་བོད་ཀྱི་བུད་མེད་ཀུན་དང་མཚུངས་པར་སྨྲ་བ་ཉུང་ཞིང་། ངོ་ཚ་སྨིན་
པོ་ཞིག་ཡིན་པ་ཤེས་ཐུབ། ཕུ་བོ་དབང་གྲགས་ཀྱིས་ཚུལ་ཁྲིམས་སྒྲོལ་མ་ལ་གཅིག་བལྟས་
ཏེ་ “ང་ཚོ་སྡེ་བའི་ནང་ཇོ་མོ་ཞིག་ཡོད་པ་ཁྱོད་གཅིག་བུ་རེད། ཡ་ད་ཁྱོད་ཇོ་མོ་བཟོས་
ཏེ་ལོ་ཅི་ཙམ་སོང་བ་རེད་”ཅེས་དྲིས།
མོས་ཁོང་ཚོར་ཐད་ཀར་མ་བལྟས་པར་ལག་པས་སེན་མོ་འབྲེད་ཞོར “ལོ་བཞི་སོང་བ་
རེད”ཅེས་སྐད་ཆུང་ངུས་ལན་སྟབས་བདེ་ཞིག་བཏབ་བྱུང་། །
“ཨོ། ངོ་མ་བཟང་གི མུ་མཐུད་དུ་ཤུ་རེ་བྱོས”ཅེས་བརྗོད་པར།
མོས་མགོ་བོ་ནང་ལ་ལྡེམ་ཙམ་ལྡེམ་ཙམ་བྱེད་པ་ལས་ཡུད་ཙམ་ལ་ཁ་རོག་གེར་སྡོད་
ཅིང་དེ་ནས་“ཨ་ཅེ་ཚེ་སྐྱིད་ཇོ་མོ་བྱེད་དུ་ཡོང་བ་རེད་དམ།”
“རེད། མོ་ཇོ་མོ་བྱེད་དུ་ཡོང་བ་རེད། རྗེས་ཕྱོགས་ཁྱོད་ཀྱིས་མོ་ལ་དགོན་པའི་སྒྲིག་ལམ་
དང་འདོན་པ་འདོན་སྟངས་སྐོར་ལ་རོགས་པ་ཞིག་བྱེད་རོགས” ཅེས་བཤད་པར། །
མོས་ཚེ་སྐྱིད་ལ་མིག་ཞགས་ཤིག་འཕེན་ཞོར་ “ཡ་ཡ་་་་ངས་རོགས་བྱེད། ཡིན་ཡང་། ཁ་
སྔོན་དགོན་པའི་མཁན་པོ་དང་དགེ་བཤེས་སོགས་ལས་དོན་ཞིག་གི་སླད་དུ་ཕྱི་ལོགས་
ལ་ཕེབས་སོང་། ད་དུང་ཉིན་འགའ་ལ་ཕེབས་མི་ཐུབ་པ་འདྲ།”
“ཡ་དེས་ན་མ་བཟང་ཐལ། ཡང་ཁྱོད་རང་ལ་འོ་བརྒྱལ་གཏོད་དགོས་སོང་ནི་རེད།”
མོས་“ཅི་རེད་”ཅེས་དྲིས་པར། དབང་གྲགས་ཀྱིས་ཚར་ལྤགས་ལྟར་འཁྱིལ་བའི་མགོ་སྐྲ་
ལ་རེག་ཙམ་བྱེད་ཞོར། མོ་རབ་ཏུ་མ་བྱུང་ན་ཁང་བ་ལས་ཐབས་མེད་པས། ཉིན་འགའ་
134



མུ་འབྲེལ་བརྩམས་སྒྲུང་།
ཁྱོད་ཀྱི་ཤག་ནས་སྡོད་དུ་འཇུག་དགོས་ས་རེད།
“ཡ་ཡ་། ཨ་ཁུ་དབང་གྲགས་ཁྱོད་ཀྱིས་དེར་སེམས་ཁྲལ་མ་བྱེད། ངས་འདུག་རོགས་
ཤིག་འཚོལ་བཞིན་པའི་སྒང་ཡིན” ཞེས་གསལ་བཤད་བྱས།
“་དེ་འདྲ་ཡིན་ན་བཟང་གི ང་ཡང་སེམས་བདེ་ཐལ།”
བཀྲ་ཤིས་རྡོ་རྗེ་ཡིས་མགོ་བསྒྱུར་ནས་ཅུང་ཙམ་བསྡད་རྗེས། “ཨ་མ་ངས་འདི་ནས་ཁྱོད་
རབ་ཏུ་བྱུང་རག་བར་དུ་སྒུག་རྒྱུ་ཡིན། རབ་ཏུ་བྱུང་རྗེས་ང་དང་མཉམ་དུ་ལྷ་ས་ལ་འགྲོ།
ཁྱོད་གཅིག་བུ་གནས་འདི་ནས་བསྡད་ན་ངའི་སེམས་མི་བདེ་”ཞེས་བཤད་པར། ཚེ་
སྐྱིད་ཀྱིས་དུངས་སྣང་གི་མིག་གིས་གཅིག་བལྟས་རྗེས་ “བུ། ཁྱོད་ཀྱིས་ང་ལ་སེམས་
ཁྲལ་བྱེད་མི་དགོས། ང་འདི་ནས་ལོ་འགའ་ལ་འདུག་རྒྱུ་ཐག་བཅད་པ་ཡིན། ང་ཚོ་བོད་
ཀྱི་ཁ་དཔེར་དོན་ཆེན་སྒྲུབ་ན་ངང་རྒྱུད་རིང་དགོས་ཟེར་བ་བཞིན། ཁྱོད་ཕྱིར་ལྷ་སར་
ལོག་ནས་བྱ་བ་གང་འདྲ་ཞིག་ཡིན་ཡང་གཟབ་གཟབ་བྱེད་པ་ལས་ཧོལ་རྒྱུགས་དང་
སྣང་ཆུང་གཏན་ནས་བྱེད་མི་རུང་”ཞེས་སྐུལ། ཕུ་བོ་དབང་གྲགས་དང་བཀྲ་ཤིས རྡོ་
རྗེ་གཉིས་ཀྱིས་ཚེ་སྐྱིད་ལ་གྱེས་ཕྱག་ཕུལ་དུས། བཀྲ་ཤིས་རྡོ་རྗེ་ཡི་མིག་ལ་སྐྱོ་སྣང་
ཅིག་མངོན་འདུག “ཨ་མ། ངས་ཁྱོད་ལ་ཨུ་ཚུགས་བྱེད་མི་ཐུབ་ལ་བྱེད་ཀྱང་མི་ཆོག
གང་ལྟར་ང་ཁྱོད་ལེན་དུ་ཡོང་རྒྱུ་ཡིན་”ཞེས་བཤད། ཕུ་བོ་དབང་གྲགས་ཀྱིས་བཀྲ་ཤིས་
རྡོ་རྗེ་ཡི་ཕྲག་པར་ཡང་མོར་རྡེབ་ཞོར་ “བུ། ཁྱོད་སེམས་བདེ་མོ་བྱོས། ངས་རྒྱུན་དུ་མོ་
ལ་སྐོར་རེ་རྒྱུག་ནི་རེད”ཅེས་བཤད་རྗེས་ཁོ་གཉིས་ཀྱིས་ཚེ་སྐྱིད་ལ་གྱེས་ཕྱག་ཕུལ་དེ་
བུད་སོང་།
ཚེ་སྐྱིད་ཀྱིས་དགོན་པའི་ཕྱི་ནང་ལ་གཙང་མ་བཟོ་ཞོར་དུ་ཡི་གེ་འབྲི་ཀློག་
135



མིག་ཆུ་ཐ་ར་ར།
ནས་མགོ་བཙུགས་ཏེ་སྦྱོང་བ་བྱས། ཐེངས་དང་བོར་དཀའ་ངལ་མང་བོ་ཞིག་འཕྲད་
ཀྱང་མོས་དེ་དག་ལ་སྣང་དོགས་དེ་ཙམ་མི་བྱེད་པར་རང་ནུས་གང་ཐུབ་ཀྱིས་འབད་
བརྩོན་བྱས། དོན་འགྲུབ་ཀྱིས་མོར་རིག་པ་ནངས་པར་འཆི་ཡང་སློབས་ཞེས་ཐེངས་
མང་བསྐུལ་མྱོང་བའི་གདམས་ངག་དེ་ངག་ལས་སྐྱོར་ཞོར་འདས་ཟིན་གྱི་ལོ་ཟླའི་ནང་
ཁོའི་འགྲམ་ནས་འབྲི་ཀློག་མ་སྦྱངས་པར་འགྱོད་པ་རྫོགས་མེད་ཅིག་སྐྱེས་ཏེ། ད་ཐེངས་
གོ་སྐབས་འདི་གཏན་ནས་འཆོར་དུ་འཇུག་རྒྱུ་མིན་ཅེས་པའི་ཆོད་སེམས་སྙིང་གི་ཟབ་
སར་བཏབ། ཟླ་བ་གཉིས་ཀྱི་རྗེས་སུ་མོ་ཡང་སྟོན་པའི་ན་བཟའ་གྱོན་མཁན་དང་སྟོན་
པའི་གསུངས་ལ་ཐོས་བསམ་གྱི་སློབ་གཉེར་བྱེད་མཁན་གྱི་སྟོན་པའི་རྗེས་འཇུག་པ་ཞིག་
ཏུ་གྱུར། མོས་ནང་བསྟན་རིག་པའི་ལྟ་བ་རྟེན་འབྱུང་དང་སྤྱོད་པ་འཚེ་བ་མེད་པའི་
སྐོར་ལ་ཐོས་བསམ་སྒོམ་གསུམ་གྱིས་ཉམས་ལེན་ལྷུར་ཐག་གནང་། སྤྱིར་ཚེ་སྐྱིད་ལ་ཀ་
ཁའི་དབྱངས་རྟ་མཁའ་ལ་རྩེན་རྒྱུའི་གོ་སྐབས་ཐོབ་མ་མྱོང་ཡང་། མོ་ལ་རི་རྒྱལ་ལྷུན་པོ་
ལྟ་བུའི་ཞུམ་མེད་ཀྱི་སྙིང་སྟོབས་ཤིག་དང་རྨ་ཀླུང་རིང་མོའི་བཞུར་རྒྱུན་ལྟ་བུའི་བརྩོན་
འགྲུས་ཤིག་ལྡན་པས་གཞུང་ཆེན་དག་ལ་ཐོས་བསམ་བྱེད་རྒྱུའི་སྐལ་བཟང་ཐོབ།
མི་ལ་བརྩོན་འགྲུས་ལྡན་གྱུར་ན།། འཇིག་རྟེན་འདི་ན་དཀའ་བ་མེད་ཟེར་བ་ཅིས་མ་
བདེན། ཚེ་སྐྱིད་ཀྱིས་འབྲི་ཀློག་ཟླ་བ་བཞིའི་ནང་དུ་སྦྱངས་ཏེ་ལོ་ཧྲིལ་བོ་གཉིས་ཏག་
ཏག་སོང་རྗེས་ཀྱི་དེ་རིང་ཡོད་ཚད་འདོད་འདུན་བཞིན་གྲུབ་པས་དགོན་པའི་མཁན་
པོ་དང་བཙུན་མ་རྙིང་བ་ཚོས་མོར་བསྔགས་བརྗོད་ཀྱི་མེ་ཏོག་བར་མེད་དུ་སྟོར་གྱིན་
འདུག ཚེ་སྐྱིད་ཀྱི་སེམས་ལའང་འདོད་པ་དང་སེམས་ཤུགས་ཡོད་ན་འཇིག་རྟེན་
འདིའི་སྟེང་དུ་མི་འགྲུབ་པ་དང་སྒྲུབ་མི་ཐུབ་པའི་བྱ་བ་ཞིག་གཏན་ནས་མི་འདུག་སྙམ།
136



མུ་འབྲེལ་བརྩམས་སྒྲུང་།
རིམ་གྱིས་རིམ་གྱིས་ཁོ་མོར་ནང་ཆོས་ལས་བཤད་པའི་བྱམས་པ་དང་། སྙིང་རྗེ། རྒྱུ་
འབྲས་མན་ངག་བདུན། བདག་གཞན་མཉམ་བརྗེ། ཕར་ཕྱིན་དྲུག བསྡུ་བའི་དངོས་པོ་
བཞི་སོགས་ནི་འཛམ་གླིང་ན་ཆེས་རིན་ཐང་བྲལ་བའི་རིན་པོ་ཆེ་ལས་ཀྱང་ལྷག་པའི་
སྣང་བ་ཤར་ཡོང་ཞིང་། དེ་དག་ལ་ཐོས་བསམ་གྱིས་ཉམས་ལེན་བྱེད་དུས་མོའི་སེམས་
ལ་ཚད་མེད་པའི་བདེ་བ་དང་རང་ཉིད་ལ་ལྷིང་འཇགས་ཀྱི་སེམས་ཁམས་ཤིག་བསྐྲུན་
ཐུབ་པར་གྱུར་བར་མ་ཟད། གང་གིས་ཀྱང་ཟློག་ཐབས་བྲལ་བའི་འཇིག་རྟེན་གྱི་ཆོས་
ཉིད་དང་གནས་ལུགས་མང་བོ་ཞིག་རྟོགས་སོང་ལ་འདས་ཟིན་པ་མཐའ་དག་ནི་རྨི་
ལམ་བཞིན་སེམས་ནས་གཏིང་བརྗེད་དུ་གྱུར། དེ་ནས་བཟུང་། ཚེ་སྐྱིད་རབ་བྱུང་བའི་
འཚོ་བ་དང་། དགོན་པ། བཙུན་ཆས། འགྲོ་འདུག་སྤྱོད་གསུམ་སོགས་ཡོད་ཚད་ལ་སྙིང་
ནས་དགའ་ཞིང་ཞེ་ནས་དུངས་པར་གྱུར། རྗེས་ནས་ཕུ་བོ་དབང་གྲགས་ཀྱིས་མོ་
ལ་སྟབས་བདེ་ཞིང་གྲལ་དག་པའི་ཁང་ཆུང་ཞིག་ལས་པ་ནས་བཟུང་མོ་ཚོགས་ཁང་དུ་
ཚོགས་ལ་འགྲོ་བ་དང་སྒོའི་ཕྱིར་ཆུ་ལེན་དུ་འགྲོ་བ་ལས་གཞན་གང་ལའང་མི་འགྲོ་བར་
ནང་དུ་བསྡད་དེ་གཞུང་ཆེན་དག་ཏུ་བཤད་པའི་མི་རྟག་པ་དང་། བདེན་པ་བཞི།
གཞན་ཡང་ཁོང་ཁྲོའི་ཉེས་དམིགས། བཟོད་པ་སྒོམ་པའི་ཕན་ཡོན་སོགས་ལ་བསམ་
གཞིགས་དང་རྟག་དཔྱད་ཡང་དང་བསྐྱར་དུ་བྱས་པས་གནས་ལུགས་དང་རྒྱུ་མཚན་
མང་བོ་ཞིག་རྟོགས་ཡོང་དུས་རང་ཉིད་ལ་ཆེས་རིན་ཐང་བྲལ་བའི་དངོས་པོ་ཞིག་ཐོབ་
པ་བཞིན་དགའ་བའི་སོ་ཕྲེང་ལྷུག་ལྷུག་ཏུ་མངོན་གྱིན་འདུག མོས་འདི་ལྟར་བོད་མི་
ཚོའི་བསམ་པར་ནང་ཆོས་ནི་གྲྭ་བ་དང་ཨ་ནེ་ཁོ་ནས་མ་གཏོགས་སྦྱོང་མི་དགོས་པ་ལྟ་
བུར་ངོས་འཛིན་པ་ལས། ཆོས་ངོ་མ་ནི་རང་ཉིད་ཀྱི་སེམས་རྒྱུད་འདུལ་བྱེད་ཡིན་པ་མ་
137



མིག་ཆུ་ཐ་ར་ར།
ཤེས་པར་རང་ཉིད་ཀྱིས་སེན་མགོ་ཁྲག་དང་སེན་སྟེང་རྣག་གིས་བསགས་པའི་རྒྱུ་ནོར་
ལ་ཕངས་སེམས་སྤུ་ཙམ་ཡང་མེད་པར་བླ་མ་དང་དགོན་པར་སྦྱིན་ཕོད་པའི་བསམ་
སྤྱོད་ནི་ཆོས་རྣམ་དག་ཅིག་མིན་ལ། རང་མི་རིགས་ཀྱི་ཆེས་ཆེ་བའི་གྱོང་གུད་ཅིག་ཅི་ལ་
མ་ཡིན་ནམ་སྙམ། །
ཉིན་ཞིག་དགོན་པའི་བཙུན་མ་ཤེས་རབ་སྒྲོལ་མ་རྫོང་ཐོག་ནས་ཕྱིར་ལོག་རྗེས་ཚེ་
སྐྱིད་ལ་བཤད་རྒྱུར་ “གོ་ཐོས་ལ་ཁྱོད་ཀྱི་བུ་མོ་དང་མོའི་ཁྱོ་ཀ་གཉིས་གར་སོང་གར་
བསྡད་ཀྱི་གནས་ཚུལ་མི་ཤེས་པར་བཤད་པ་ཨེ་བདེན་ནམ་”ཞེས་དྲིས་པར།
མོས་“རེད། བདེན་པ་རེད། ནངས་མོ་ཞིག་ལ་གར་སོང་ཆ་མེད་དུ་གྱུར་པ་རེད། ད་ལྟ་
མོའི་ཤི་གསོན་གྱི་གནས་ཚུལ་ཙམ་ཡང་མི་ཤེས་”ཞེས་ལན་བཏབ།
བཙུན་མ་ཤེས་རབ་སྒྲོལ་མ་སེམས་གཏིང་ནས་སྙིང་རྗེ་ཚད་མེད་ཅིག་སྐྱེས་ཤིང་། ཚེ་
སྐྱིད་ཀྱི་སེམས་ལ་འདི་དག་ཡོད་ཚད་མོས་ལས་ངན་བྱས་པའི་འབྲས་བུ་ལོས་ཡིན་སྙམ་
པ་དང་། གཅིག་བྱས་ན་ཁོ་གཉིས་མི་སུས་ཀྱང་མི་ཤེས་པའི་ས་ཆ་གཞན་ཞིག་ལ་རང་
དབང་དང་ཞི་བདེ་ཡི་འཚོ་བ་སྐྱེལ་དུ་སོང་ཡོད་ཀྱང་སྲིད་སྙམ་ཞིང་། དེ་ལྟར་བསམ་
གཞིགས་ག་ཚོད་བྱས་ཀྱང་གདེང་ཚོད་རྙེད་པའི་ལན་ཞིག་རེག་མ་སོང་བས། ངག་ལས་
འདི་ལྟར་དབང་མེད་དུ་ཐལ། ཀྱི་ཧུད། བཟའ་ཚང་མི་རྟག་ཚོང་འདུས་མགྲོན་པོ་ཟེར་
བ་དངོས་ནས་བདེན་པ་རེད་ཨང་། མོའི་སེམས་ལ་ཞེན་ཆགས་དང་འདོད་པ་ཇི་ལྟར་
ཤུགས་ཆེ་ན་སྡུག་བསྔལ་དེ་ལྟར་ཆེ་བ་དངོས་གནས་ཡིན་འདུག་པའི་ངེས་ཤེས་
འདྲོངས་ཤིང་། སེམས་ཅན་བྱིངས་ཀྱི་མགོན་དཔུང་གཅིག་བུར་གྱུར་པའི་དཀོན་མཆོག་
ལ་དད་པ་བྱས་ཏེ་དཀོན་མཆོག་མཁྱེན། བུ་མོ་དང་མོ་བཞིན་འཚོ་བའི་སེམས་ཅན་
138



མུ་འབྲེལ་བརྩམས་སྒྲུང་།
བྱིངས་སྡུག་བསྔལ་དང་བྲལ་བར་སྨོན་ཞེས་མིག་ཟུང་བཙུམས་ཤིང་ལག་གཉིས་ཐལ་མོ་
སྦྱར་ཏེ་སྨོན་ལམ་ཤུགས་དྲག་བཏབ་ཅིང་། མོས་རང་ཉིད་ཀྱི་བུ་མོ་དེ་ལྟར་གར་སོང་ཆ་
མེད་དུ་གྱུར་པས་མྱ་ངན་ལྕི་ཡང་བྱ་ཐབས་བྲལ་བ་ཤེས་ཏེ་བཟོད་བསྲན་བྱས། སྡུག་
བསྔལ་གཅིག་རྙིང་བ་ཆགས་དུས་ཡང་སྡུག་བསྔལ་གསར་བ་ཞིག་གི་མགོ་རྩོམ་ཡོང་།
མདོར་ན་མི་ཡུལ་འདི་ན་བདེ་བ་ཕྲ་མོ་ཙམ་གྱིས་ཀྱང་སྟོང་ཞིང་འཁོར་བ་འདི་སྡུག་
བསྔལ་གྱི་རང་བཞིན་ལས་མ་འདས་སྙམ། ཡིན་ཡང་། འཁོར་བའི་ཕུན་ཚོགས་དོན་དུ་
གཉེར་མཁན་ཞིག་ལ་མཚོན་ན་མི་ཚེ་ཞེས་པ་ནི་སྐྱིད་སྡུག་གཉིས་ཀྱིས་གྲུབ་པ་ཞིག་ཡིན་
པ་རྟོགས་དགོས་རྒྱུར་གལ་ཆེ་ཞིང་། གལ་སྲིད་མི་ཚེའི་ནང་བདེ་སྐྱིད་ལས་སྡུག་བསྔལ་
མེད་པ་ཡིན་ན་ང་ཚོས་བདེ་སྐྱིད་བདེ་སྐྱིད་ལ་ངོས་འཛིན་བྱེད་མི་ཐུབ། དེ་བས་ང་ཚོ་
བོད་ཀྱི་ཁ་དཔེར་“ སྐྱིད་ཀྱི་མགོ་འཕང་མཐོ་མི་ཉན་ལ་སྡུག་གི་མགོ་འཕང་དམའ་མི་
ཉན” ་ཟེར་བ་མ་ཡིན་ནམ། ཁྱོད་ཚོས་ལྟོས་དང་། དེ་འདྲ་མ་རེད་དམ། ཚེ་སྐྱིད་གནམ་
རྫོང་དུ་ལོ་ངོ་ཧྲིལ་བོ་གསུམ་འགོར་ཞིང་མོའི་བསམ་བློ་གཏོང་སྟངས་དང་སྐད་ཆ་
བཤད་སྟངས་སོགས་ཡོད་ཚད་ལ་འགྱུར་བ་ཆེན་པོ་ཞིག་ཐེབས་ཤིང་། མོ་ལ་མཚོན་ན་
གནས་དེར་ཉིན་གསུམ་གྱི་སྔོན་དུ་བསླེབས་པ་ལྟ་བུའི་ཚོར་སྣང་བྱུང་།
139



མིག་ཆུ་ཐ་ར་ར།
རང་དབང་བྲལ་བའི་འཚོ་བ།
དཔྱིད་རླུང་དལ་གྱིས་ལྡང་ཞིང་། ཁུ་བྱུག་སྔོན་མོས་གྲེ་འགྱུར་གྱི་དབྱངས་སྙན་
སྒྲོག་ཅིང་། ན་ཆུང་བུ་མོས་མཛའ་གཞས་ལྷང་ལྷང་དུ་འཐེན་གྱིན་པའི་ནངས་མོ་ཞིག་
ལ་ཚེ་སྐྱིད་ཀྱིས་རྒྱལ་སྲས་ཞི་བ་ལྷས་མཛད་པའི་སྤྱོད་འཇུག་གི་ལེའུ་དག་ལ་བློ་རྩེ་
གཅིག་ཏུ་བསྒྲིམས་ནས་ཀློག་སྒོམ་བྱེད་ཀྱིན་བྱེད་ཀྱིན་སེམས་ལ་ཡིད་ཆེས་དང་དད་
པས་ཁེངས། སྐབས་དེར་ཁྲོག་ཁྲོག་ཁྲོག་ཅེས་པའི་སྒྲ་ཡངས་མོ་ཞིག་ཐེངས་འགར་གྲགས་
པས། མོས་ཞོགས་པ་སྔ་མོ་འདི་འདྲ་ལ་ཡོང་མཁན་སུ་ཡིན་ནམ་བསམ་ཞོར་ལག་གི་
དེབ་སྒྲོག་ཙེའི་སྟེང་བཞག་རྗེས་སྒོ་འབྱེད་དུ་སོང་། མོས་ཁྲོག་སྒྲ་དང་བཅས་ཏེ་སྒོ་
འབྱེད་སྐབས་མི་གཟུགས་རིང་ཞིག་སྒོ་འགྲམ་དུ་ལངས་ནས་བསྡད་འདུག ཚེ་སྐྱིད་
ཀྱིས་ཞིབ་ལྟ་ཞིག་བྱེད་དུས་རང་ཉིད་ཀྱི་བུ་ཡིན་པ་ཤེས། །
“བུ། ཨ་མའི་བུ་ཁྱོད་ཡིན་ནམ། ཤོག ནང་ལ་ཤོག་”ཅེས་། བཀྲ་ཤིས་རྡོ་རྗེ་ཡིས་ཨ་མའི་
སྐྱིད་སྣང་དོད་པའི་གདོང་གཤིས་དང་གཙང་ལ་གྲལ་དག་པའི་ཁང་བ་སོགས་མཐོང་
དུས་སེམས་ལ་བདེ་བས་ཁྱབ། །
“ཨ་མ་ཁྱོད་བདེ་མོ་ཡིན་ནམ།”
“ཨ་མའི་གཅེས་ཕྲུག ང་བདེ་མོ་ཡིན། ཁྱོད་ཀྱིས་ལྟོས་དང་། ང་ལ་ན་ཚ་མེད་ལ་སེམས་
པ་ཡང་ཧ་ཅང་སྐྱིད་”ཅེས་འཛུམ་དམུལ་བཞིན་བརྗོད།
“ཨོ་དེ་ན་བཟང་གི་”
“བུ། ཁྱོད་ནམ་ཐོན་པ་ཡིན།”
“ཁ་སྔོན་ཁྱིམ་ནས་ཐོན་པ་ཡིན། ཨ་ཞང་ཚང་ལའང་མ་སོང་བར་ཐད་ཀར་ཡོང་བ་
140



མུ་འབྲེལ་བརྩམས་སྒྲུང་།
ཡིན།
“ཡ་ཡ་ཡ་ དེས་ན་བཟང་གི བུ་འདིར་སྡོད་”ཟེར་ཞོར་མོས་ཤིང་གི་ཆ་སྒམ་ཆུང་ཆུང་
སྟེང་བསྒྲིགས་ཡོད་པའི་ཇ་ཕོར་འབྲུག་རིས་མ་ཞིག་བླངས་ཏེ་ཇ་དེམ་ལས་བུ་ལ་ཇ་ལྡུག་
ཞོར། “བུ། ཞའོ་ཧུང་བདེ་མོ་རེད་དམ་”ཅེས་དྲིས་པར།
“རེད། མོ་བདེ་ཐག་ཆོད་རེད།”
བཀྲ་ཤིས་རྡོ་རྗེ་ཡིས་ཇ་ཧུབ་གང་འཐུངས་རྗེས། “ཨ་མ། ད་ཐེངས་ང་ཁྱོད་ལེན་དུ་
ཡོང་བ་ཡིན་”ཞེས་ཁོང་ཡོང་དོན་བཤད།
ཚེ་སྐྱིད་ཀྱིས་ཅང་མི་སྨྲ་བར་ཁོ་ལ་ཅུང་ཙམ་ཅེར་རྗེས། “ཁྱོད་ཉིན་མ་དུ་ལ་སྡོད་རྩིས་
ཡོད་”ཅེས་དྲིས།
“ང་ཟླ་བ་གཅིག་ལ་བསྡད་ཆོག”ཅེས་བརྗོད་པར།
“ཨོ་དེ་ན་ཉིན་མ་མང་གི”
བཀྲ་ཤིས་རྡོ་རྗེ་ཡི་གདོང་ལ་གཟབ་ནན་གྱི་མདངས་ཤིག་མངོན་འདུག་ལ།
ཁོས་ཡང་བསྐྱར་ “ཨ་མ་ཁྱོད་རང་གཅིག་བུ་འདི་ནས་བསྡད་ན་ངའི་སེམས་བདེ་ལ་
འབབ་ཐབས་བྲལོ། དེ་བས་ད་ཐེངས་ཅིས་ཀྱང་ང་དང་མཉམ་དུ་ལྷ་སར་འགྲོ” ཞེས་
ནན་གྱིས་བཤད་པ་ནི་བྱིས་པ་ཆུང་ཆུང་ཞིག་གིས་སོ་སོའི་ཕ་མ་ལ་ཀ་ར་སློང་བ་དང་
ཀུན་ནས་མཚུངས། ལོ་ངོ་ཧྲིལ་བོ་གསུམ་གྱི་ནང་བཀྲ་ཤིས་རྡོ་རྗེ་ཧ་ཅང་ཆེན་པོ་ཆགས་
འདུག ཚེ་སྐྱིད་ལ་མཚོན་ན་མི་ཡུལ་དུ་ཁོ་ལས་ལྷག་པའི་གཉེན་མི་ཞིག་མེད་པས། ཚེ་
མཇུག་བདེ་ལྡན་ཞིང་དུ་བསྐྱལ་རྒྱུ་བྱས། ཁོ་ཡིས་ཅི་ཞིག་བཤད་རྒྱུ་བརྗེད་པ་བཞིན་ “ཨོ།
ཨ་མ་ གཅེན་མོའི་གནས་ཚུལ་ཁྱོན་ནས་གོ་རྒྱུ་མི་འདུག་”
141



མིག་ཆུ་ཐ་ར་ར།
•
• • ཛཱ
༌ནད** 1 -
“ངས་ཀྱང་གོ་མ་སོང་། ལས་ངན་མ་དེ་གང་དུ་བུད་སོང་བ་ཡིན་ནམ།”
“འདི་ངོ་མ་བརྗོད་མི་ཤེས་པའི་གསང་བ་ལྐོག་གྱུར་ཞིག་རེད་”ཅེས་དབུགས་རིང་དང་
ལྷན་དུ་བརྗོད།
ཚེ་སྐྱིད་ཀྱིས་ “རེད་ཡ། རེད། འདི་དག་ཡོད་ཚད་ལས་དབང་རེད། སེམས་སྡུག་བྱས་
ཀྱང་ཅི་ཕན། དེ་ལས་མོ་ལ་སྨོན་ལམ་རེ་བརྒྱག་ཐུབ་ན་ཕན་པ་ཡོད་ཀྱི་རེད།”ཅེས་
བཤད། །
ཉིན་འགའི་རྗེས་མ་བུ་གཉིས་གནམ་རྫོང་རྩེ་དང་། དགོན་པའི་ལྷ་ཁང་དང་མཆོད་རྟེན།
ད་དུང་བོད་ཀྱི་མཁས་པ་མི་གསུམ་གྱི་བཞུགས་ཡུལ་སྒྲུབ་ཕུག་དང་། བླ་སྡོང་སོགས་ལ་
མཇལ་རྗེས་དགོན་པའི་བླ་མ་དང་བཙུན་མ་ཚོར་གཏན་དུ་གྱེས་ཕྱག་ཕུལ་ནས་ཕུ་བོའི་
ནང་དུ་ལོག་པའི་ལམ་ཁར་མདོ་སྨད་ཀྱི་གནས་ཆེན་ཁག་ལ་གནས་མཇལ་བྱེད་དུ་འགྲོ་
རྒྱུའི་ཐད་ལ་གྲོས་བསྡུར་བྱས་ཤིང་མཇུག་ཏུ་ཐག་གཅོད་བྱས། ཡུལ་དུ་ཕུ་བོ་དབང་
གྲགས་དང་སྲུ་མོ་གཉིས་ཀྱིས་ཁོང་གཉིས་ལ་ལམ་བྲོ་དང་མཁོ་ཆས་རྣམས་གྲ་སྒྲིག་བྱས་
ཏེ་ལམ་འཇུག་ཡག་པོ་བྱས།
ཁོ་གཉིས་མཚན་སྙན་གྱི་བ་དན་སྲིད་གསུམ་ལ་གྲགས་པའི་བྱ་ཁྱུང་དགོན་
དང་། སྐུ་འབུམ་བྱམས་པ་གླིང་། བླ་བྲང་བཀྲ་ཤིས་འཁྱིལ། མདོ་སྨད་རིག་པ་འབྱུང་
བའི་གྲོང་གི་རོང་བོ་དགོན་ཆེན་ཐེག་ཆེན་ཆོས་འཁོར་གླིང་། གཞན་ཡང་ལྷ་ལུང་
དཔལ་རྡོར་གྱིས་ལྕགས་མདའ་དང་ལྕགས་གཞུ་སྦས་སའི་གནས་ལོ་རྡོ་རྗེ་བྲག་ལ་
མཇལ་སྐབས་བཀྲ་ཤིས་རྡོ་རྗེ་ཡིས་ཅི་ཞིག་དྲན་པ་ལྟར་ “ཨ་མ། བོད་པ་ཙམ་མ་ཡིན་
པར་ནང་བ་ཚང་མ་གནས་མཇལ་བྱེད་རྒྱུ་ཧ་ཅང་དགའ་བ་འདི་ཅི་རེད”
142



མུ་འབྲེལ་བརྩམས་སྒྲུང༌།
“གནས་མཇལ་བྱས་ན་ཚོགས་རླབས་པོ་ཆེ་གསོག་གི་རེད།”
“རྒྱུ་མཚན་ཅི”ཞེས་དྲིས་བྱུང་བས། ཚེ་སྐྱིད་ཀྱིས་ཅང་མི་སྨྲ་བར་ཅུང་ཙམ་ལ་བསམ་
བློ་བཏང་རྗེས།
“སངས་རྒྱས་ཀྱིས་མདོ་རུ་ང་འདས་པའི་འོག་ཏུ་མཐོང་ལམ་ཐོབ་པའི་དགེ་འདུན་
གཞན་ལ་མཆོད་པ་བྱས་མི་ཆོག་གསུང་མེད་པ དེ་བཞིན་དེ་དག་གནས་སའི་ཡུལ་
དང་དེར་བདག་པའི་དངོས་པོ་ལ་ཡང་མཆོད་པ་བྱས་ཆོག ཅེས་གསུངས་ཡོད། དེ་བས་
གནས་མཇལ་བྱས་ན་ཕན་ཐོགས་ཡོད་རེད་”ཅེས་ཁོང་ལ་གསལ་བཤད་བྱས་པར་ཁོས་
ཨོ་དེ་འདྲ་རེད་དམ་ཅེས་བཤད་དེ་ཧ་གོ་བའི་བརྡ་ལ་མགོ་བོ་གུག་ཙམ་གུག་ཙམ་བྱས།
སྐུ་འབུམ་དང་བླ་བྲང་། བྱ་ཁྱུང་གསུམ་གྱི་དགོན་པར་གནས་མཇལ་བ་ཧ་ཅང་མང་ལ །
དེ་དག་གི་ལག་ཏུ་ཕྲེང་བ་ཐོགས་ཤིང་ངག་ལས་མ་ཎི་ཡིག་དྲུག་དང་སྒྲོལ་མ་ཡང་ནས་
བསྐྱར་དུ་ཟླ་བའི་དབྱངས་རྟ་དང་། མཚོ་མོའི་རླབས་ཕྲེང་བཞིན་གྱི་མཆོད་མེ་སོགས་
ཀྱིས་བོད་མི་རིགས་ཀྱི་དད་འདུན་རྣལ་མ་གསལ་ལྷང་ངེར་བསྟན་བྱུང་། བཀྲ་ཤིས་རྡོ་
རྗེས་དེ་དག་མིག་ལམ་དུ་མཐོང་དུས་སེམས་ལ་དངོས་གནས་བོད་མི་རིགས་ནི་ཆོས་
ལུགས་ཀྱི་བག་ཆགས་མཐུག་པའི་མི་རིགས་ཤིག་རེད་ཨང་སྙམ། ཁོང་ཚོས་མཆོད་པ་རེ་
ཕུལ་ནས་སྐོར་བ་བྱས་ཏེ་རང་ཉིད་ཀྱིས་རྔུལ་ཁྲག་ལས་བསགས་པའི་རྒྱུ་ནོར་དག་བླ་མ་
དང་དགོན་པ་ལ་ཕུལ་རྗེས་ལས་དོན་ཆེན་པོ་ཞིག་འགྲུབ་ཟིན་པ་བཞིན་ལྷོད་ལྷོད་ངང་
སྡོད་པའི་ཚུལ་འདི་མི་རིགས་འདིའི་ཆེས་ཆེ་བའི་སྲོལ་ངན་ཞིག་རེད་ལ།ཁོང་ཚོས་ཆོས་
ཞེས་པའི་དོན་ལ་གོ་བ་ཚད་ལྡན་ཞིག་ལེན་ཐུབ་མེད་པ་འདི་ཆེས་ཆེ་བའི་གྱོང་གུད་
ཅིག་རེད་ཨང་སྙམ། གལ་སྲིད་ང་ཚོས་ད་དུང་ཡང་ཞིང་ལས་དང་བཟོ་ལས་སོགས་
143



མིག་ཆུ་ཐ་ར་ར།
དེང་རབས་ཅན་དུ་བསྒྱུར་བར་འབད་བརྩོན་མ་བྱས་ན་གདོང་དམར་མི་རིགས་འདི་
འཛམ་གླིང་གི་རྒྱལ་ཁབ་ཁག་དང་འདྲ་མཉམ་གྱིས་མདུན་སྐྱོད་བྱེད་རྒྱུ་ནི་སྟོང་བསམ་
ཁོ་ན་རེད་སྙམ། ཡིན་ཡང་། ཁོས་སུ་ལའང་བཤད་མ་ཐུབ། དེ་དང་དེ་ལྟ་བུའི་བསམ་
ཚུལ་གང་མང་ཞིག་སེམས་ཀྱི་སྒམ་དུ་ཉར། ཁོང་མ་བུ་གཉིས་ཀྱིས་གནས་སྐོར་ཡིད་
ཚིམས་པ་ཞིག་བྱས་རྗེས་སྤྱི་སྤྱོད་རླངས་འཁོར་ལ་བསྡད་དེ་ལྷ་སའི་ཕྱོགས་སུ་འགྲུལ་
བཞུད་བྱས། ཚེ་སྐྱིད་ཀྱིས་རླངས་འཁོར་གྱི་སྒེའུ་ཁུང་ལས་རང་ཉིད་སྐྱེས་ཤིང་འཚར་
ལོངས་བྱུང་སའི་ཕ་ཡུལ་གྱི་མཛེས་ལྗོངས་ལ་ཡུན་རིང་ཅེར་དུས་སེམས་པ་སྐྱོ་སྣང་གིས་
གཏམས། མོ་ལ་ཁག་མེད། གནས་འདི་ན་མོ་ལ་སྙིང་ལ་ཉེ་བའི་ཕྱིར་དྲན་ཡོད་ལ། སྙིང་
ལ་གཟན་པའི་ཕྱིར་དྲན་ཡང་ཡོད་པས་མོ་གནས་འདི་དང་འབྲལ་འདོད་མེད། བཀྲ་
ཤིས་རྡོ་རྗེས་ཨ་མའི་བྱེད་སྟངས་ལས་མོའི་སེམས་ཁམས་རྟོགས་པ་བཞིན་མོ་ལ་ཅི་ཡང་
མ་བཤད་པར་ཁྲོམ་ནས་ཉོས་པའི་སྦྲང་ཆར་དུས་དེབ་བཀླགས་ནས་བསྡད། མོས་ཁེར་
རྐྱང་གི་ཕྱིར་དྲན་དང་བསམ་གཞིགས་གང་མང་ཞིག་བྱས་མཐར་སེམས་པ་བདེ་ལ་
བབས། །
“བུ། མནའ་མ་དང་ཁྱོད་གཉིས་ཀྱིས་ལས་ཀ་ཅི་ཞིག་བྱེད་ཀྱིན་ཡོད།”
ཁོས་ཚེ་སྐྱིད་ཀྱི་དྲི་བར་ལན་མ་བརྒྱབ་པར་ “ཨ་མ་ངས་ཁྱོད་དོན་དག་གཅིག་བཤད་རྒྱུ་
རྦད་དེ་བརྗེད་འདུག”
“ཅི་རེད་དམ།”
“ངེད་གཉིས་ལ་བུ་ཞིག་སྐྱེས་ཡོད།”ཅེས་ངོ་ཚ་བའི་ཉམས་ཀྱིས་བཤད།
“ངོ་མ་བཟང་གི ངས་རང་གི་ཚ་བོ་མཐོང་ཐུབ་སོང་ནི་རེད།”
144



མུ་འབྲེལ་བརྩམས་སྒྲུང་།
“ཁོའི་མིང་ལ་བསྟན་འཛིན་ཟླ་བ་ཟེར།”
“ཨོ། མིང་ངོ་མ་ཡག་གི ཁོ་ལོ་དུ་རེད།”
“ཨང་་་ཁོ་ད་ལོ་ལོ་གཅིག་དང་ཕྱེད་ཀ་རེད།”
“ཡ་ཡ། དེས་ན་ང་ལ་འདུག་གྲོགས་ཤིག་ཡོད་སོང་ནི་རེད།”
“ཨོ་རེད། ངས་བོད་ལྗོངས་སློབ་གྲྭ་ཆེན་མོའི་ལོ་རྒྱུས་ཀྱི་དགེ་རྒན་བྱེད་ཀྱིན་ཡོད། ཞའོ་
ཧུང་ཆབ་སྲིད་ཀྱི་དགེ་རྒན་ཡིན། མོའི་གོ་ས་ང་ལས་མཐོ་ཞིང་འཇོན་ཐང་ཀྱང་ང་ལས་
ཆེ་བ་ཡོད།”
“ཁྱོད་གཉིས་འཆམ་པོ་མཐུན་པོ་ཡོད་རྒྱུ་རེད”
“ཡོད་ཡོད”ཅེས་བརྗོད་པར་ཚེ་སྐྱིད་ཀྱི་སེམས་པ་བདེ་ལ་བབས་ཤིང་རང་གི་ཚ་བོ་
མགྱོགས་ནས་མྱུར་དུ་མཐོང་འདོད་ཀྱི་འདུན་པ་འགོག་མེད་དུ་སྐྱེས། ཁོང་མ་བུ་གཉིས་
ཀྱིས་ལབ་གླེང་སྣ་མང་བྱས་ཏེ་བདེ་ལྡན་ཞིང་ལ་ཅི་ལྟར་འབྱོར་བ་ཡང་མ་ཤེས། ཁོ་ཚོའི་
སྡོད་གནས་སྔོན་ཆད་ཀྱི་དེ་རེད་མི་འདུག རྣམ་པར་བཀྲ་བའི་སྣ་མང་གི་མེ་ཏོག་དང་།
ཤུག་སྡོང་གིས་ཁེངས་པའི་ར་སྐོར་ཞིག་གི་ནང་དུ་ཁང་བ་གྲལ་དག་ཅིག་ལས་འདུག
དེ་ནི་ལྷ་སའི་གྲོང་ཁྱེར་གྱི་ཟུར་ཞིག་སྟེ་བོད་ལྗོངས་སློབ་གྲྭ་ཆེན་མོའི་ཉེ་འགྲམ་གྱི་ཅུང་
ལྷིང་འཇིགས་ཀྱི་གནས་ཤིག་རེད་འདུག བཟའ་ཚང་ཞིག་ལ་མཚོན་ན་བུ་ཕྲུག་ནི་
འགྲིག་མཐུན་གྱི་གཞི་མ་དང་བདེ་སྐྱིད་ཀྱི་རྩ་བ་ཡིན་ཟེར་བ་ཅིས་མ་བདེན། ཚེ་སྐྱིད་
ཀྱིས་ཡུན་རིང་ལ་རེ་སྒུག་བྱས་པའི་ཚ་བོ་བསྟན་འཛིན་ཟླ་བ་པང་དུ་བཟུང་ནས་ཐོད་
པར་སྙིང་ཉེ་བའི་འོ་ཞིག་བྱས། ཨ་མ་ལས་གཞན་སུའི་ལག་ཏུ་ཡང་མི་འགྲོ་བའི་བུ་ཆུང་
དེས་རང་ཉིད་ཀྱི་རྨོ་མོ་ངོ་ཟིན་པ་ལྟར་ཚེ་སྐྱིད་ལ་འཛུམ་ཆུང་ཞིག་བསྟན་པར་མ་ཟད།
145



མིག་ཆུ་ཐ་ར་ར།།
གྲགས་འགུལ་ཅི་ཡང་མེད་པར་མོའི་བྲང་གཞུང་ལ་གླན་ནས་བསྡད། བཀྲ་ཤིས་རྡོ་རྗེ་
དང་ཞའོ་ཧུང་གཉིས་ཉིན་རྒྱུན་ལས་ཁུངས་ལ་འགྲོ་དགོས་པ་དང༌། ཚ་བོ་ཡང་བུ་
བཅོལ་ཁང་ལ་བཅོལ་བས་ནང་དུ་ཚེ་སྐྱིད་གཅིག་པོ་ལྷགས་དུས་མོས་ནང་ཆོས་ཀྱི་དེབ་
ལ་བལྟས་ཏེ་ཡུལ་བསྲུངས་ནས་སྡོད་ཀྱི་ཡོད། མོ་དེ་ལྟར་གྲོང་ཁྱེར་གྱི་འཚོ་བ་ལ་གཏན་
ནས་མི་གོམས་པས་དགོན་པ་ཞིག་ཏུ་སོང་ནས་སྒོམ་རྒྱག་འདོད་ཀྱི་འདུན་པ་འགོག་
མེད་དུ་སྐྱེས་ན་ཡང་། བུ་ལ་བཤད་མ་ཐུབ་པར་སེམས་ལ་ཉར་ནས་བསྡད། གཟའ་ཉིན་
མའི་ནངས་མོ་ཞིག་ལ་ཞོགས་ཇ་འཐུངས་ཚར་རྗེས། །
ཚེ་སྐྱིད་ཀྱིས་ “བུ། དེ་རིང་ཁྱོད་གཉིས་ལས་ཁུངས་ལ་འགྲོ་མི་དགོས་པས་ང་ཚོ་ཇོ་ཁང་
དང་པོ་ཏ་ལ་སོགས་ལ་མཇལ་དུ་སོང་ན་མི་བཟང་ངམ་”ཞེས་བསམ་ཚུལ་བཏོན་པར།
“ཨ་མ་དེང་སྐབས་ཀྱི་སྲིད་ཇུས་ཧ་ཅང་གུ་དོག རྒྱལ་ཁབ་ཀྱི་ལས་བྱེད་པ་དང་གུང་
ཁྲན་ཏང་ཡོན་ཞིག་ཡིན་ན་མཆོད་མཇལ་སོགས་ཆོས་ལུགས་ཀྱི་ཆོ་ག་སྣ་གཅིག་ཀྱང་
བྱེད་མི་ཆོག་པའི་ཁྲིམས་བཟོས་ཡོད། གལ་སྲིད་སུ་ཞིག་ཁྲིམས་དེ་དང་འགལ་བ་ཡིན་ན་
ཆད་པ་ནན་མོ་གཅོད་ངེས།” ཞེས་བཀྲ་ཤིས་རྡོ་རྗེས་སྐྱོ་བའི་ངང་ལན་བཏབ་པར།
ཚེ་སྐྱིད་ཀྱིས་དབུགས་རིང་ཞིག་འཐེན་རྗེས་རྗེ་བཙུན་སྒྲོལ་མ་མཁྱེན་ཞེས་ངག་ལས་ཤོར།
ཁོས་ད་དུང་མུ་མཐུད་དེ་ “མའོ་ཙེ་ཏུང་གིས་གྲྭ་བ་ཨ་ནེ་རྐུན་མ་དམར་པོ་དང་། བླ་མ་
ཇག་པ་སེར་པོ་ཞེས་བཤད་པ་བཞིན། གྲྭ་བཙུན་རྣམས་ནི་རྒྱ་གཞུང་ལ་དཀའ་རྙོག་བཟོ་
མཁན་གྱི་གཏེ་བོར་ངོས་འཛིན་བྱེད་པ་དང་། དགོན་སྡེ་ནི་༧རྒྱལ་བ་རིན་པོ་ཆེ་ཚང་ལ་
དད་མོས་བྱེད་མཁན་དང་། བོད་རང་དབང་གི་སླད་དུ་ལས་འགུལ་སྤེལ་མཁན་གྱི་མི་
སྣ་སྐྱེད་སྲིང་བྱེད་ས་ལྟ་བུ་ཡིན་ཞེས་བརྗོད་དེ་དོགས་ཟོན་ནན་མོ་བྱེད་ཀྱིན་ཡོད་ལ།
146



མུ་འབྲེལ་བརྩམས་སྒྲུང་།
ཁོང་ཚོས་དགོན་སྡེ་ནང་དམངས་གཙོའི་ཨུ་ཡོན་ལྷན་ཁང་དང་། རྒྱལ་གཅེས་ཆོས་
གཅེས་ཀྱི་སློབ་གསོའི་ལས་དོན་རུ་ཁག་ཟེར་བ་ཆེད་དུ་གོ་སྒྲིག་བྱས་ཏེ་དམ་དྲག་བྱེད་
ཤུགས་སྔོན་ལས་ཆེས་ཆེར་བཏང་དང་གཏོང་བཞིན་པ་རེད”ཅེས་བརྗོད་པར། ཚེ་
སྐྱིད་ཀྱི་སེམས་ལ་བཤད་མི་ཤེས་པའི་ཚོར་བ་ཞིག་སྐྱེས་པས་ “རྒྱ་རོ་དེ་ཚོ་སྡིག་སེམས་
ནག་པ་ལ། རྗེས་མ་དམྱལ་བ་ནས་སྐྱེས་རྒྱུ་ཡིན་པ་ཐག་གིས་ཆོད་”ཅེས་ཁྲོས་ཚིག་བརྗོད།
“ཨ་མ། ཁྱོད་ཀྱིས་མ་ཤེས་པ་དང་མ་གོ་བ་ད་དུང་མང་ནི་རེད། དེང་སང་རི་ཁྲོད་དུ་
སྒོམ་རྒྱག་མཁན་ཚོ་བྲག་ཕུག་ཏུ་ཉིན་གསུམ་ལས་བསྡད་མི་ཆོག་པའི་ཁྲིམས་བཅོས་
ཡོད་པས་ཆོས་དད་རང་མོས་ཟེར་བ་ཡང་སྟོང་གཏམ་དང་སྐྱག་རྫུན་དུ་གྱུར་ཡོད།”
ཅེས་པར་ཚེ་སྐྱིད་ཀྱིས་ཧང་སངས་པའི་ཉམས་ཀྱིས་བུ་ལ་གཅིག་བལྟས་ཏེ།
“དེ་ན་ཁྱོད་ཀྱིས་རྟག་པར་ཁ་འདོན་བྱེད་ཆོག་དོན་ཅི”ཞེས་དྲིས།
“སྤྱིར་བཏང་དུ་བྱེད་མི་ཆོག་ཀྱང་ངས་ལྐོག་ནས་འདོན་གྱིན་ཡོད། བོད་རིགས་ལས་
བྱེད་པའི་ཁྲོད་དུ་མདོ་གདུགས་སྒྲོལ་གསུམ་མི་ཤེས་པའི་བོད་པ་ཡང་ཧ་ཅང་མང་
བོཡོད།”ཅེས་བཤད། ཚེ་སྐྱིད་ལ་ཆབ་སྲིད་དང་འབྲེལ་བའི་གོ་རྟོགས་མེད་ཀྱང་། བཀྲ་
ཤིས་རྡོ་རྗེ་ཡིས་མོ་དང་གླེང་མོལ་བྱེད་ཐེངས་རེར་མོས་ཁོའི་སྐད་ལ་སྣང་ཆུང་གཏན་
ནས་མི་བྱེད་པར་རང་ཉིད་ཀྱི་བསམ་ཚུལ་དག་བཤད་ཀྱི་ཡོད། ཁོས་ “རྒྱ་གཞུང་གིས་
དགོན་སྡེ་རྣམས་ནི་རྒྱལ་གཅེས་ཀྱི་ལས་འགུལ་སྤེལ་སའི་ལྟེ་གནས་སུ་ངོས་འཛིན་བྱེད་
ཀྱི་ཡོད། དེ་ལས་ཀྱང་ཐབས་སྐྱོ་བ་ཞིག་ལ་སློབ་གྲྭ་ཁག་ཏུའང་དགོན་པ་བཞིན་རྒྱལ་
གཅེས་ཀྱི་ལས་འགུལ་སྤེལ་ནས་གཞོན་སྐྱེས་ཚོའི་བསམ་བློར་༧གོང་ས་མཆོག་ལ་དད་
ལོག་གི་ས་བོན་སྐྲུན་ཐབས་དང་། མི་རིགས་ཀྱི་ལར་ཞེན་དོར་དུ་འཇུག་རྒྱུའི་རེ་ངན་
147



མིག་ཆུ་ཐ་ར་ར།
གྱིས་ཐབས་ཤེས་ཡོད་རྒུ་རྩལ་སྤྲུགས་བྱེད་ཀྱིན་ཡོད་པ་རེད་” ཅེས་བརྗོད་པར། ཚེ་སྐྱིད་
ཀྱིས་ཅང་མི་བཤད་པར་ཁོ་ལ་ཧད་ནས་བསྡད་འདུག ཁོས་ཨ་མ་ལོ་སྔོན་མའི་ནང་དུ་
“་བོད་རང་སྐྱོང་ལྗོངས་ཀྱི་དམར་བོའི་ཚོགས་ཆེན་ཐེངས་ལྔ་བའི་ཐོག་བོད་སྡོད་དབང་
འཛིན་པ་ཁྲེན་ཁུའི་ཡོན་གྱིས་ཏཱ་ལའི་རུ་ཚོགས་ཀྱི་སློབ་གསོའི་ཐབས་ཇུས་དང་། འབྱུང་
འགྱུར་མི་རིགས་འཕྲོག་རྒྱུའི་འགྲན་རྩོད་བྱས་མགོ་བཙུགས་པ་ནས་ད་བར་ལོ་མང་ཕྱིན་
ཡོད། གལ་ཏེ་ང་ཚོས་བློ་རིག་གསལ་བོས་བསམ་བློ་གཏོང་མ་ཐུབ་པའི་རྐྱེན་གྱིས་ཁ་
བྲལ་གྱི་བསམ་བློ་དང་། ངན་སྐུལ་བ་ང་ཚོའི་སློབ་གྲྭའི་ནང་སིམ་འཛུལ་བྱས་པ་ཡིན་ན་
ང་ཚོའི་འབྱུང་འགྱུར་གྱི་མི་རབས་རྣམས་ནག་པོ་བཟོ་རྒྱུ་ཡིན་པར་མ་ཟད། སློབ་གྲྭ་ཁག་
ཀྱང་ཁ་བྲལ་རུ་ཚོགས་ཀྱི་རྗེས་ཤུལ་འཛིན་མཁན་གསོ་སྐྱོང་བྱེད་ཡུལ་ཞིག་ཏུ་འགྱུར་རྒྱུ་
ཡིན། དེ་ལྟར་བྱུང་ཚེ་ང་ཚོས་ལོ་རྒྱུས་ནང་ཆེས་ཆེ་བའི་ནོར་འཁྲུལ་ཅན་གྱི་ཉེས་པ་
བསགས་པ་ཡིན་ཞེས་ནན་བཤད་བྱས་ཡོད་པ་རེད” ཅེས་དོན་རྐྱེན་རྙིང་བ་དེ་དག་མོ་
ལ་ཆུ་བཞུར་བཞུར་བཤད་པར། །
ཚེ་སྐྱིད་ཀྱིས་ “དེ་འདྲ་ཡིན་ན་ཉེན་ཁ་ཡོད་རྒྱུ་རེད། དཀོན་མཆོག་མཁྱེན། བོད་རང་
དབང་སྐྱར་གསོའི་ཉིན་མོ་མྱུར་ནས་མྱུར་དུ་འཆར་བར་སྨོན་”ཅེས་ལག་གཉིས་བྲང་ལ་
སྦྱར། “རྒྱ་ནག་སྲིད་གཞུང་གིས་རྟག་པར་ང་ཚོའི་བོད་ཁུལ་གྱི་སློབ་གྲྭ་དག་གིས་གྲུབ་
འབྲས་ཐོན་ཡོད་མེད་དེ་སློབ་གྲྭ་ཆེན་མོ་དང་ཆེད་ལས་སློབ་གྲྭ། སློབ་འབྲིང་སློབ་གྲྭ་
བཅས་ཀྱི་ལག་འཁྱེར་ག་ཚོད་སྤྱད་ཐུབ་ཡོད་མིན་དེ་མ་ཡིན་པར་མཐར་གཏུགས་ནས་
བཤད་ན། སློབ་ཐོན་སློབ་མ་ཏཱ་ལའི་རུ་ཚོགས་ལ་ངོ་རྒོལ་བྱེད་མཁན་ཞིག་ཡིན་པའམ་
ཡང་ན་ཏཱ་ལའི་རུ་ཚོགས་ལ་སེམས་པ་ཕྱོགས་མཁན་ཞིག་ཡིན་མིན་ལ་བལྟ་དགོས་ཞེས་
148



མུ་འབྲེལ་བརྩམས་སྒྲུང་།
འཆད་ཀྱིན་ཡོད། དེ་ནི་ང་ཚོའི་སློབ་གསོའི་ལས་དོན་ལ་བྱས་རྗེས་ཡོད་མེད་ལ་བལྟ་
བསྡུར་བྱེད་པའི་མངོན་གསལ་དོད་ཤོས་དང་གལ་ཆེ་ཤོས་ཀྱི་དམིགས་ཚད་རེད་ཅེས་
ནན་བརྗོད་བྱས་ཡོད་”ཅེས་གསལ་བོར་བརྗོད་པར།
ཚེ་སྐྱིད་ཀྱིས་ “བུ། དེ་འདྲ་ཡིན་ན་གཟབ་གཟབ་བྱས་ན་མ་གཏོགས་དོགས་པའི་འབེན་
ཅིག་ཏུ་གྱུར་ཚར་ན་ཐར་ས་ཡོད་རྒྱུ་མ་རེད་”ཅེས་སེམས་ཁྲལ་དང་བཅས་བཤད་པར།
“ཨ་མ། ཁྱོས་སེམས་ཁུར་བྱེད་མི་དགོས། ངས་གཟབ་གཟབ་བྱེད་རྒྱུ་ཡིན། གཞན་ཡང་
ཁྱོད་ཀྱིས་མི་ཤེས་པའི་གནད་དོན་ཧ་ཅང་མང་།”
“ཡིན་རྒྱུ་རེད། ཡིན་རྒྱུ་རེད། ང་ད་རྒས་ཚར་བས་ཤེས་ནི་མ་རེད།”
“དེང་སྐབས་འཛམ་བུ་གླིང་གི་གསར་འགྱུར་དང་འཕྲིན་ལམ་ནི་ཆེས་གསར་ཤོས་དང་
མགྱོགས་ཤོས་ཀྱི་ཤེས་བྱའི་ཐོན་ལས་ཤིག་ཡིན་པ་དང་། དེའི་ནང་དུ་རྒྱལ་ཁབ་ཀྱི་
འཕེལ་འགྲིབ་དང་། འགྲོ་བ་མིའི་ཐོབ་ཐང་། དམངས་གཙོའི་འཕེལ་རིམ་ལ་སོགས་ཤེས་
བྱ་སྣ་དགུ་འཛོམས་ཡོད། དེ་ལ་སུས་ཀྱང་རང་དབང་གིས་ལོངས་སུ་སྤྱོད་ཆོག་ཀྱང་། རྒྱ་
ནག་ཏུ་དྲ་རྒྱ་ཁག་ལ་དམ་དྲག་ཆེན་པོ་བྱེད་ཀྱི་ཡོད། དེ་བས་སློབ་མ་སུ་འདྲ་ཞིག་ཡིན་
རུང་རང་དབང་གི་སྒོ་ནས་དྲ་རྒྱ་གང་རུང་ལ་བལྟ་མི་ཆོག་པ་དང་། གལ་ཏེ་ཕྱི་ལོགས་
ནས་བཏང་བའི་གནས་ཚུལ་ཁག་ལ་ལྟ་ཞིབ་བྱེད་པ་སོགས་ཀྱི་གནས་ཚུལ་བྱུང་ཚེ། ལམ་
སང་ཉེས་ཆད་གཅོད་པའམ་སློབ་གྲྭ་ནས་ཕྱིར་འབུད་གཏོང་བ་སོགས་ཀྱི་སྒྲིག་ཁྲིམས་
ལག་བསྟར་བྱེད་ཀྱི་ཡོད། བཀག་སྡོམ་དང་དམ་དྲགས་ཆེ་ཤོས་ནི་བཙན་བྱོལ་བོད་མིའི་
སྤྱི་ཚོགས་ནས་བཏང་བའི་གསར་འགྱུར་བརྒྱུད་ལམ་ཁག་རེད། མིའི་འཚོ་སྡོད་ཀྱི་རྩ་བ་
རང་དབང་མེད་པའི་འཚོ་བ་འདི་ག་དུས་བར་དུ་བསྐྱལ་དགོས་སམ་”ཞེས་བུའི་སེམས་
149



མིག་ཆུ་ཐ་ར་ར།།
པ་ཞུམ་པའི་ཚུལ་མཐོང་བས་ཚེ་སྐྱིད་ཀྱིས་ “བུ། ང་ཚོར་བདེན་པ་ཡོད་པས་ནམ་ཞིག་
རྒྱལ་ཁ་ལོས་ཐོབ། ཡང་གཅིག་བཤད་ནི་རྒྱ་གཞུང་གིས་མི་ལས་དགུ་ལས་བྱས་པས་ལས་
རྒྱུ་འབྲས་ཤིག་འཁོར་རྒྱུ་ལོས་ཡོད”ཅེས་བཤད། ཁོས་ཀྱང་ཡིན་པའི་བརྡ་ལ་མགོ་བོ་
ནང་དུ་ལྡེམ་ཙམ་ལྡེམ་ཙམ་བྱས། ཁོང་མ་བུ་གཉིས་ཀྱི་བར་ལ་སྨྲ་བ་ཅི་ཡང་མེད་པར་
ཅུང་ཙམ་འགོར། བཀྲ་ཤིས་རྡོ་རྗེ་ཡིས་ཅི་ཞིག་དྲན་པ་བཞིན་ “ཨ་མ་ཁྱོད་གང་ལའང་
མ་འགྲོ་བར་ཡུལ་དུ་བཞུགས་རོགས།”ཞེས་མོ་ལ་ཞུ་བ་འཐེན་བྱུང་། །
ཚེ་སྐྱིད་ཀྱིས་ཧང་སངས་པའི་ཉམས་ཀྱིས་ “ཅིའི་ཕྱིར་”ཅེས་དྲིས་པར།
“ཁྱོད་ཀྱིས་བསྟན་འཛིན་ཟླ་བ་ལ་བོད་ཡིག་བསླབ་དགོས། ཁོ་ལ་ཆུང་དུས་ནས་བོད་
ཡིག་དང་བོད་སྐད་མ་བསླབ་ན་ང་བཞིན་དུ་བོད་སྐད་དང་བོད་ཡིག་ཚད་ལྡན་མི་ཤེས་
པའི་མ་འོངས་སོན་རྩ་རུལ་བ་ཞིག་ཆགས་མི་ཡོང་ངམ་སྙམ་པའི་སེམས་ཁྲལ་ཆེ་”ཞེས་
བརྗོད་པར། ཚེ་སྐྱིད་ཀྱིས་ “བུ་ཁྱོད་སེམས་བདེ་མོ་བྱོས། ང་གང་ལའང་མི་འགྲོ།
གང་ལའང་མི་འགྲོ་ཞེས་ཁོ་ལ་ཁས་ལེན་བྱས།
ཆུ་ཚོད་ནི་ཅི་འདྲའི་མགྱོགས་པ་ལ་ཨང་། བགྲང་བྱ་རིང་མོ་གཉིས་ཇི་ལྟར་
འདས་པ་ཡང་མ་ཤེས། དེ་ཡང་མཁའ་དབྱིངས་སུ་ས་རྡུལ་གྱིས་ཁེངས་ཤིང་། ཉིན་མོའི་
གཟི་བྱིན་མི་མཐོང་བའི་ནངས་མོ་ཞིག་ལ་ཚེ་སྐྱིད་ཀྱི་སེམས་ལ་སྔོན་དང་མི་འདྲ་བར་
ཇོ་བོ་ལ་མཇལ་འདོད་ཀྱི་ཐོལ་བྱུང་གི་དད་འདུན་མཚོ་མོའི་རླབས་ཕྲེང་བཞིན་འགོག་
མེད་དུ་འཕྱུར་བས། བུ་དང་མནའ་མ་གཉིས་ལས་ཁུངས་ལ་སོང་ཤུལ་ནས་མོ་རང་ཁུ་
སིམ་སིམ་རང་ཉིད་གཅིག་བུར་མཇལ་དུ་སོང་། ནམ་རྒྱུན་ཇོ་བོ་ལ་མཇལ་དུས་འཚང་
ཁའི་ཀློང་ནས་མཇལ་དགོས་ཀྱང་། ཉིན་མོ་དེར་མཇལ་བ་ཧ་ཅང་ཉུང་བས་མོ་དལ་
150



མུ་འབྲེལ་བརྩམས་སྒྲུང་།
ལྷོད་ངང་མཇལ་སྐལ་བྱུང་། སྐོར་བ་རྒྱག་མཁན་ཡང་ཧ་ཅང་ཉུང་ལ། བསང་གཏོང་
མཁན་གཅིག་ཀྱང་མི་འདུག ཐ་ན་དེ་སྔོན་གྱི་བསང་ཁུང་དག་ཀྱང་རིག་རྒྱུ་མི་འདུག་
པོ་ཏ་ལ་དང་། སེ་ར། འབྲེས་སྤུངས་བཅས་ལ་སོང་ཡང་། ལྷ་ཁང་མང་ཆེ་བའི་སྒོ་བརྒྱབ་
འདུག་ལ། མཇལ་བ་ཡང་རེ་འགའ་ལས་མི་འདུག དེ་ནས་མོ་བློ་ཕམ་དང་སྐྱོ་སྣང་
གིས་ཕྱིར་ལོག་པའི་ལམ་བར་དུ་ནོར་བུ་གླིང་གའི་སྒོ་འགྲམ་དུ་བོད་ལྭ་གྱོན་པའི་བོད་
མི་ཁྱུ་གཅིག་གྲལ་བསྒྲིགས་ནས་བསྡད་ཡོད་པ་མཐོང་བས། མོའི་གོམ་པའི་འདེགས་
འཇོག་ཀྱང་རང་དབང་མེད་པར་དེ་དག་གི་ཕྱོགས་སུ་བསྒྱུར། གྲལ་མཇུག་ཏུ་ཐེར་མ་
དམར་ནག་གྱོན་ཞིང་མགོ་རས་སྔོན་པོ་གྱོན་པའི་བུད་མེད་དེར། “ཨ་རོགས་བུ་མོ། ཁྱོད་
ཚོས་འདི་ན་ཅི་བྱེད་ཀྱིན་ཡོད་དམ།”
བུད་མེད་དེས “ང་ཚོས་འཛིན་བྱང་ཉོས་ཏེ་ནོར་བུ་གླིང་གར་མཇལ་དུ་འགྲོ་རྒྱུ་
ཡིན་”ཞེས་བཤད། ཚེ་སྐྱིད་ཀྱི་སེམས་ལ་རྒྱ་ནག་གཞུང་ནི་ཅི་འདྲའི་ངོ་ཚ་བྲལ་ཞིང་ཧམ་
པ་ཆེ་བ་ལའང་། བོད་མི་ཚོར་སྙིང་རེ་རྗེ། ནམ་ཞིག་འདི་ཚོས་ལམ་དུ་འགྲོ་བའི་ལམ་གླ་
ཡང་མི་ལེན་པའི་ངེས་པ་ག་ལ་ཡོད་སྙམ།
“ཨ་ནེ་ཁྱོད་མཇལ་དུ་འགྲོ་རྒྱུ་ན་སྒོར་གསུམ་སྤྱོད་དང་ངས་ཁྱོད་ལ་འཛིན་བྱང་ཉོ་
རོགས་བྱེད་ཆོག་”ཅེས་བཤད་པར། ཚེ་སྐྱིད་ཀྱིས་རུམ་གྱི་སྒོར་ཁུག་སེར་བོ་དེ་ལས་སྒོར་
ལྔ་ཤོག་ཞིག་བུ་མོ་དེའི་ལག་ཏུ་བཞག བུ་མོ་དེས་འཛིན་བྱང་ཉོས་རྗེས་ཚེ་སྐྱིད་ལ་སྤྲད།
ཚེ་སྐྱིད་ཀྱིས་ “བུ་མོ། ཚེ་རིང་། ཁྱོད་རོགས་པ་ཚོ་དང་ལྷན་དུ་སྔོན་ལ་སོང་དང་། ང་ག་
ལེར་ཡོང་གི་ཡིན”ཞེས་བཤད་པར། །
“ཨ་ནེ་ག་ལེར་ཕེབས་ཤོག དེ་ན་ང་འགྲོ་གི་ཡིན”ཞེས་བརྗོད་བྱུང་། མཇལ་སྐོར་བ་
151



མིག་ཆུ་ཐ་ར་ར།
བཞི་བཅུ་ལྷག་འདུག་ལ་དེ་དག་གི་ཁྲོད་ན་རྒན་དར་གཞོན་གསུམ་དང་མང་ཆེ་བ་རྒན་
རྒན་རེད། འགའ་ཤས་ཀྱི་ལག་ཏུ་མ་ཎི་འཁོར་ལོ་རེ་བཟུང་འདུག ལ་ལས་ལག་པ་
གཡོན་པ་ལགི་རྟེན་དང་གཡས་པར་ཕྲེང་བ་བཟུང་འདུག ཁོང་ཚོའི་སེམས་པ་སྤྲོ་སྣང་
དང་ཡིད་ཚིམས་ཀྱིས་ཁེངས་ཡོད་པ་གདོང་གི་འཛུམ་མདངས་ལས་རྟོགས་ཐུབ། ཁོང་
ཚོ་ཅི་ཞིག་གམ་སུ་ཞིག་གི་རྗེས་ཆོད་ཀྱིན་མེད་པ་བཞིན་མགྱོགས་པོར་བུད་སོང་། ཚེ་
སྐྱིད་དལ་ལྷོད་ངང་འགྲོ་ཀྱིན་འདུག མོའི་སེམས་ལ་འདི་ལྟར་དྲན་པ་སྟེ། སྤྱི་ལོ་༡༩༥༩
ལོར་འདྲེ་དམག་གིས་བཙན་འཛུལ་བྱེད་སྐབས་མེ་སྒྱོགས་གཉིས་ནོར་བུ་གླིང་གར་
འཕངས་པ་རེད་ཟེར། ད་ལྟ་ག་འདྲ་བྱས་ཏེ་བསྡད་ཡོད་དམ། ནོར་བུ་གླིང་གའི་ཡུལ་
ལྗོངས་ནི་ཅི་འདྲའི་མཛེས་པ་ལ།
མཁའ་ཟུག་རབ་རྒྱས་སྔོ་ལྗང་ལྗོན་ཤིང་གི་སྟར་ཕྲེང་།།
དྲི་ཞིམ་ཡིད་སྡུག་སྣ་ལྔའི་མེ་ཏོག་གི་ཚོམ་བུ། །
རང་དབང་རྩེར་འཇོར་རོལ་སའི་ཆུ་བྱ་ཡི་རྫིང་བུ།།
ཚོན་མདངས་རྣམ་པར་བཀྲ་བའི་མ་ཎི་ཡི་འཁོར་ལོ།།
གཞན་ཡང་གདོང་དམར་བོད་མིའི་༧སྐྱབས་མགོན་༧རྒྱལ་བ་ཡིད་བཞིན་ནོར་བུའི་ཕོ་
བྲང་སོགས་ཅི་བས་མཛེས། ཡིན་ཡང་། ལག་ཏུ་མེ་མདའ་བཟུང་བའི་དམག་མི་དག་
མཐོང་དུས་མོའི་སེམས་ཁམས་མི་བདེ་བར་གྱུར་པའི་མོད་ལ་སྐྱོ་སྣང་ཞིག་ཀྱང་ངང་
གིས་བྱུང་། དེ་ནས་ཚེ་སྐྱིད་རླངས་འཁོར་ཆུང་ཆུང་ཞིག་ལ་བསྡད་དེ་ཇོ་ཁང་གི་
ཕྱོགས་སུ་བསྐྱོད། དེ་རུ་མོས་སྒྲོན་དཀར་ཟ་ཁང་དུ་གུང་ཟས་མོག་མོག་སྡེར་མ་གང་
ཟོས་ཏེ། ལྷ་སའི་ཁྲོམ་གཞུང་ཧྲིལ་གྱིས་ཉུལ། མོའི་སྣང་ངོར་ལོ་གསུམ་སྔོན་གྱི་ས་ཆ་དེ་
352



མུ་འབྲེལ་བརྩམས་སྒྲུང་།
མིན་པ་ལྟ་བུ་ཞིག་བྱུང་ལ། ཟ་ཁང་དང་། ཚོང་ཁང་། མགྲོན་ཁང་། ཆང་ཁང་སོགས་ཕལ་
མོ་ཆེའི་སྒོ་བྱང་རྒྱ་ཡིག་གིས་བྲིས་ནས་ཡོད་པ་དང་། བོད་ལྭ་གྱོན་མཁན་ཡང་སྔོན་
དང་བསྡུར་ན་ཉུང་དུ་ཕྱིན་ཡོད་པ། རྒྱུ་སྲང་དུ་ཆས་གོས་ཡ་མ་ཟུང་གྱོན་ཏེ་ཡར་འགྲོ་
མར་འགྲོ་བྱེད་ཀྱིན་པའི་བོད་པ་དང་རྒྱ་མིའི་གཞོན་སྐྱེས། གཞན་ཡང་གང་སར་ཁྱབ་
པའི་ཌ་སི་ཁོ་ཡི་སྒྲ་དབྱངས་སོགས་ཀྱིས་མོ་ལ་རྒྱ་ནག་གི་གྲོང་ཁྱེར་ཁྲུན་ཏུའུ་ཡི་སྣང་
བརྙན་ཕྱིར་དྲན་བྱེད་དུ་བཅུག་པའི་མོད་ལ་སེམས་ལ་སྐྲག་སྣང་ཅིག་ཀྱང་སྐྱེས་སུ་བཅུག
འོན་ཀྱང་བརྟན་ཅིང་བརླིང་བའི་པོ་ཏ་ལའི་གཟུགས་བརྙན་མཐོང་བས་མོའི་སེམས་ཀྱི་
སྐྲག་སྣང་ཡང་དེ་མ་ཉིད་དུ་ཡལ་སོང་། དེ་ལྟར་ནའང་། མོའི་སེམས་ཀྱི་གཏིང་ན་ལྗིད་
ཏིག་ཏིག་གི་ཚོར་བ་ཞིག་བསྡད་འདུག དེ་ལྟར་ཚེ་སྐྱིད་བསམ་གཞིགས་དང་འདང་
རྒྱག་རྫོགས་མཐའ་མེད་པ་ཞིག་གི་ཁྲོད་ནས་ཕྱིར་ཁྱིམ་དུ་ལོག་པའི་ལམ་ལ་ཞུགས། སྒོ་
འགྲམ་དུ་མོས་རུམ་ནས་ལྡེ་མིག་བླངས་ཏེ་སྒོ་ཕྱེ་བར་རྩོམ་དུས་སྒོ་སྔར་ནས་ཕྱེ་འདུག་
ལ་ནང་དུ་མི་ཞིག་སོང་བ་ལྟ་བུའི་སྣང་བ་བྱུང་། བཀྲ་ཤིས་རྡོ་རྗེ་ཡི་ཁང་བའི་སྒེའུ་ཁུང་
ཕྱེ་འདུག ནང་དུ་ཤོག་བུ་མང་པོ་ཞིག་ཡར་གཡུགས་མར་གཡུགས་བྱས་ཡོད་པ་མཐོང་
དུས། ཚེ་སྐྱིད་ཀྱིས་རྐུན་མ་ཞིག་ཡོང་བ་མིན་ནམ་སྙམ་ནས་ཡར་ལྟ་མར་ལྟ་བྱས་ཀྱང་ཅ་
ལག་རྣམས་རང་གནས་སུ་འདུག་པས་ཤོག་བུ་གྲལ་དག་པར་བསྒྲིགས་ཏེ་ཆ་སྒམ་ནང་
དུ་བཞག བུ་དང་མནའ་མ་གཉིས་ལ་མོས་གནས་ཚུལ་དེ་མ་བཤད་པར་ཁུ་སིམ་སིམ་དུ་
བཞག
ཉི་མ་ཞེན་ཆགས་ངང་ནུབ་མཐའ་ནས་བཞུད་ལ་ཉེ། བྱ་བྱེའུ་ཚོས་ཀྱང་སྐྱུར་
ཀྱུར་གྱི་དབྱངས་སྙན་སྒྲོག་མཚམས་བཞག་སྟེ་དགའ་བའི་ཉམས་ཀྱིས་ཚང་དུ་ལོག་ཡོང་
153



མིག་ཆུ་ཐ་ར་ར།
ར
དུས་བཀྲ་ཤིས་རྡོ་རྗེས་ལྡུམ་རའི་ནང་གི་རྐུབ་སྟེགས་རིང་བོའི་སྟེང་དེབ་ཅིག་ཀློག་ཀྱིན་
འདུག བསྟན་འཛིན་ཟླ་བས་བརྙན་འཕྲིན་དུ་བྱི་ལ་དང་ཙི་ཙིའི་སྒྲུང་ལ་ལྟ་བཞིན་
འདུག ཞའོ་ཧུང་གི་ངག་ལས་འབྲུ་མི་གསལ་བའི་གླུ་དབྱངས་ཤིག་ལེན་ཞོར་ཐབ་ཚང་
དུ་དགོང་ཟས་བཟོ་བའི་ལས་ལ་བྲེལ་གྱིན་འདུག ཚེ་སྐྱིད་ཀྱིས་མ་ཎི་སྐོར་མཚམས་
བཞག་སྟེ་གདན་ལས་ལངས་ཏེ་བཀྲ་ཤིས་རྡོ་རྗེའི་འགྲམ་དུ་སོང་ནས་བསྡད། ཁོས་ཀྱང་
དེབ་ཀྱི་ཁ་བརྒྱབ་སྟེ་བརྩེ་བའི་འཛུམ་གྱིས་ཚེ་སྐྱིད་ལ་བལྟས།
མོས་ “བུ། ཁ་སང་ང་པོ་ཏ་ལ་དང་ཇོ་ཁང་ལ་མཇལ་དུ་སོང་བ་ཡིན།”
“དངོས་གནས་བཤད་པ་ཡིན་ནམ”ཞེས་ཡིད་མ་ཆེས་པའི་ཉམས་ཀྱིས་མོ་ལ་ཅེར།
“ཁ་སང་མཇལ་བ་ཉུང་ཞིང་ལྷ་ཁང་ཕལ་མོ་ཆེའི་སྒོ་ཡང་བརྒྱབ་ནས་བཞག་ཡོད་དོན་
ཅི་རེད་”ཅེས་དྲིས་པར།
“ཨོ། ལྷ་སའི་གྲོང་ཁྱེར་གྱི་ལས་བྱེད་དང་ལས་བྱེད་ཀྱི་ནང་མི་ལས་གཞན། ཚོང་ཁང་
དང་ཟ་ཁང་གི་བདག་པོ་ཚོར་སྐོར་བ་བྱེད་རྒྱུའི་རང་དབང་ཡོད་ཀྱང་ཆུ་ཚོད་ཡོད་མ་
རེད། དེ་མིན་དེང་སང་མདོ་སྟོད་སྨད་གཉིས་ནས་ཡོང་བའི་མཇལ་བ་ཡང་ཧ་ཅང་
ཉུང་ཉུང་རེད།”
“དེ་འདྲ་རེད་དམ།”
“རེད། དེ་ག་རེང་རེད། ལྷ་ཁང་མང་བོ་ཞིག་སྒོ་བརྒྱབ་ཡོད་པ་རེད། གོ་ཐོས་ལྟར་ན་དེ་
དག་གི་ནང་དུ་ཡོད་པའི་གསེར་དངུལ་གྱི་སྐུ་བརྙན་དང་མཆོད་རྫས་ཟངས་དང་། ལི་
མ། ལྕགས། རག་དང་གན་སོགས་རྒྱ་ནག་གི་ལུའུ་ཡུང་གྲོང་ཁྱེར། ཧྲང་ཧེ། ཟི་ཁྲོན། ཐན་
ཅིན། པེ་ཅིང་སོགས་ཀྱི་ལུགས་རྒྱག་བཟོ་གྲྭ་ཁག་ལ་ཚོང་འགྲེམས་བྱས་ཤིང་། རྒྱ་ནག་ལ་
154



མུ་འབྲེལ་བརྩམས་སྒྲུང་།
དབོར་འདྲེན་བྱས་པའི་རིག་གཞུང་གི་དངོས་རྫས་རྣམས་རྩ་མེད་དུ་བཏང་བ་རེད་
ཅེས་ལྐོག་ཏུ་བརྗོད་ཀྱིན་འདུག་ཟེར།” ཅེས་པར།
ཚེ་སྐྱིད་ཀྱིས་ “དཀོན་མཆོག་གསུམ་པོས་མཁྱེན། བྱེད་སྟངས་ངན་པ་ལ། སྡིག་པ་ཚབས་
ཆེན་གསོག་མཁན་དམྱལ་བར་མ་གཏོགས་འགྲོ་ས་ཡོད་རྒྱུ་མ་རེད། དངོས་གནས་དེ་
ཚོར་སྙིང་རེ་རྗེ་”ཞེས་བཤད། བཀྲ་ཤིས་རྡོ་རྗེ་གཏུམ་དྲག་ཆེ་བའི་དགྲ་བོ་དེ་དག་ལ་
སྡང་སེམས་ཤིག་ཀྱང་ངང་གིས་སྐྱེས། དེ་དུས་ཞའོ་ཧུང་གིས་ཁོ་གཉིས་ལ་དགོང་ཟས་ཟ་
བར་ཤོག་ཅེས་བོས། མོས་ནམ་རྒྱུན་དང་མི་འདྲ་བར་ཟ་མ་སྣ་མང་བཟོས་འདུག ཁོ་
ཚོས་དགའ་དགའ་སྤྲོ་སྤྲོའི་ངང་ཟས་ལ་རོལ། ཉིན་མོ་དེ་ནས་བཟུང་ཚེ་སྐྱིད་ཀྱི་སེམས་
གཏན་ནས་བདེ་མ་མྱོང་། མཚན་མོར་གཉིད་ཀྱི་བདེ་བ་དང་བྲལ། ཡིན་ཡང་། མོས་
ནང་དུ་མི་ཞིག་འཛུལ་བའི་དོན་དག་དེ་སུ་ལའང་བརྗོད་མ་ཐུབ། །
བསིལ་རླུང་དལ་གྱིས་ལྡང་བའི་དབྱར་གཞུང་གི་ནངས་མོ་ཞིག་ལ་ཚེ་སྐྱིད་མེ་
ཏོག་ལྡུམ་རའི་ནང་གི་རྐུབ་སྟེགས་སྟེང་མ་ཎི་འཁོར་ལོ་སྐོར་གྱིན་འདུག ནང་དུ་མོ་མ་
གཏོགས་མེད་པས་ལྷིང་འཇགས་སེར་གནས། མ་ཎི་འཁོར་ལོ་ཡི་སིང་སྒྲ་དང་མ་ཎི་ཡིག་
དྲུག་གི་དབྱངས་རྟ་ལས་གཞན་ཅི་ཡང་ཐོས་རྒྱུ་མི་འདུག གང་མཚམས་ཞིག་འདས་
རྗེས་སྒོའི་དྲིལ་བུ་ཐེངས་གཉིས་ལ་གྲགས། མོས་སུ་ཡིན་ནམ་སྙམ་པའི་མོད་ལ་ཡར་
ལངས་ཏེ་སྒོ་དབྱེ་རུ་སོང་། སྒོ་ཁར་རྩ་མདོག་གི་གྱོན་ཆས་གྱོན་པའི་མི་ཞིག་ལངས་
འདུག་ལ། ཁོའི་གདོང་ལ་འཛུམ་གྱིས་ཁེངས་ཤིང་སོ་དག་ཀྱང་ཕྱི་རུ་མངོན་འདུག
ཁོའི་སོ་སེར་བོར་གྱུར་ཡོད་པ་ལས་ཁོ་ནི་རྒྱ་མི་ཞིག་ཡིན་པ་ཤེས། ཁོའི་འགྲམ་དུ་ལྕགས་
རྟ་ཞིག་ཀྱང་འདུག
155



མིག་ཆུ་ཐ་ར་ར།
མི་དེས་རྒྱ་སྐད་ཀྱིས་ “འདི་བཀྲ་ཤིས་རྡོ་རྗེ་ཚང་རེད་དམ་”ཞེས་དྲིས་བྱུང་།
ཚེ་སྐྱིད་ཀྱིས་ “རེད་རེད་”ཅེས་བཤད། །
ཁོས་ལྕགས་རྟའི་སྒང་ནས་རས་དཀར་བོའི་ནང་བཏུམས་པའི་ཇ་དངོས་ཤིག་ཚེ་སྐྱིད་ཀྱི་
ལག་ཏུ་འཇོག་ཞོར། སྐྱེལ་གླ་སྒོར་༢༠ སྤྲོད་ཅེས་བཤད།
མོས་སྒོར་ཁུག་ལས་སྒོར་༢༠ བཏོན་ནས་ཁོ་ལ་སྤྲད། ཚེ་སྐྱིད་ཀྱིས་རས་དཀར་བོས་
བཏུམས་པའི་ཅ་དངོས་དེ་ཅི་ཞིག་ཡིན་མིན་ལ་ལྟ་འདོད་ཧ་ཅང་ཆེ་ཡང་། ལས་ཁུངས་
དང་འབྲེལ་བའི་ཅ་དངོས་ཡིན་ན་བུ་དང་མནའ་མ་མ་ཡོང་བར་ཁ་ཕྱེ་ན་མི་ལེགས་
སྙམ་སྟེ། རང་ཉིད་ཀྱི་འདོད་པ་བཏང་སྙོམས་སུ་བཞག ཉིན་གུང་ཡོལ་རྗེས་སྦག་སྦག་
གི་སྒྲ་ཞིག་གྲགས་པ་དང་སྒོའི་དྲིལ་བུའི་སྒྲ་ཡང་བསྐྱར་གྲགས་སོང་། ཚེ་སྐྱིད་ཀྱིས་བུ་
དང་མནའ་མ་ཚ་བོ་གསུམ་ཡིན་པ་ཤེས་ཤིང་། དགའ་སྤྲོའི་ངང་སྒོ་དབྱེ་རུ་སོང་། ཚ་བོ་
བསྟན་འཛིན་ཟླ་བས་མོ་མཐོང་བ་དང་། རྨོ་རྨོ་ཞེས་མོ་ལ་འཁྱུད། བཀྲ་ཤིས་རྡོ་རྗེ་དང་
ཞའོ་ཧུང་གཉིས་སྐྱིད་པའི་ཉམས་ཀྱིས་ནང་དུ་ཡོང་། ཚེ་སྐྱིད་ཀྱིས་འཕྲིན་སྐྱེལ་བས་
འཁྱེར་ཡོང་བའི་ཅ་དངོས་བཀྲ་ཤིས་རྡོ་རྗེའི་མདུན་དུ་བཞག་ཏེ་ལྟོས་དང་། འདི་གང་
ནས་སྐུར་ཡོང་བ་རེད་ཅེས་དྲིས། ཁོས་དེར་བྲིས་ཡོད་པའི་ཁ་བྱང་ཀློག་རྗེས་ཨ་རི་ནས་
བསྐུར་པ་རེད་འདུག། སུས་བསྐུར་པ་ཡིན་ནམ་ཞེས་བཤད་ཞོར་ཁ་ཕྱེ། ནང་དུ་རྒན་
རྒོན་ཚོས་གོན་རྒྱུའི་ནང་འཇམ་གཅིག་དང་འཁོར་ཐག་གཉིས་འདུག ཚེ་སྐྱིད་ཀྱིས་
ནང་འཇམ་ལག་ཏུ་བླངས་ཏེ་འདི་རྒྱུ་སྤུས་ལེགས་པ་ལ། སུས་བསྐུར་པ་ཡིན་ནམ་ཟེར།
བཀྲ་ཤིས་རྡོ་རྗེས་འཁོར་ཐག་ལག་ཏུ་བཟུང་ནས་བརྙན་འཕྲིན་གྱི་འགྲམ་ལ་སོང་།
སྟབས་མ་ལེགས་པ་ཞིག་ལ་དེ་དུས་གློག་མེད་པས་ཁོ་ལ་བྱ་ཐབས་བྲལ། ཞའོ་ཧུང་གིས་
156



མུ་འབྲེལ་བརྩམས་སྒྲུང་།
གནས་ཚུལ་ག་རེ་བྱུང་སོང་ཞེས་དྲིས་བྱུང་བས། ཁོས་མོར་གསལ་བཤད་བྱས། སྐབས་
དེར་བསྟན་འཛིན་ཟླ་བས་ཅི་ཞིག་དྲན་པ་ལྟར། “ཨ་ཕ། ཨ་མ། དེ་རིང་ངའི་གྲོགས་པོ་ཟླ་
བཟང་གི་སྐྱེས་སྐར་རེད། ཁོས་འུ་ཚང་གི་ནང་མི་ངེས་པར་དུ་ཁོའི་སྐྱེས་སྐར་གཏོང་དུ་
ཡོང་དགོས་ཟེར་”ཞེས་བཤད་པར་བཀྲ་ཤིས་རྡོ་རྗེས་ཞའོ་ཧུང་ལ་གཅིག་བལྟས་རྗེས་
“ཁྱོད་རང་སོང་། ངས་ཨ་མ་ལ་འདུག་རོགས་བྱེད་”ཅེས་རྒྱུ་མཚན་བཤད་བྱུང་བས།
“རེད། རེད། ཁྱོད་ཀྱིས་མོ་ལ་འདུག་རོགས་བྱོས་”བརྗོད་རྗེས། ཞའོ་ཧུང་དང་བསྟན་
འཛིན་ཟླ་བ་གཉིས་ཀྱིས་སྐྱེས་སྐར་གྱི་ལག་རྟགས་གང་ཉོ་དགོས་མིན་བཤད་ཞོར་སྒོའི་
ཕྱི་རོལ་ཏུ་བུད་སོང་། བཀྲ་ཤིས་རྡོ་རྗེ་ཡི་སེམས་ལ་དོགས་སྣང་གིས་གཏམས་པས་ནང་
དུ་ཡར་འགྲོ་མར་འགྲོ་ཐེངས་འགའ་བྱས། མེ་ཏོག་ལྡུམ་རའི་ནང་གི་རྐུབ་སྟེགས་སྟེང་
བསྡད་ནས་ཡུན་རིང་ལ་བསམ་བློ་བཏང་། དེ་ནས་སྲོད་ཡང་རིམ་གྱིས་རུབ་སོང་། ཁོས་
སྒོ་ལྕགས་བརྒྱབ་རྗེས་གློག་ཡོད་པ་ཚོར། ཁོས་འཁོར་ཐག་དེ་འཁོར་སྒམ་དུ་བཅུག་སྟེ་
བརྙན་འཕྲིན་གྱི་གློག་སྒོ་འབྱེད། བརྙན་འཕྲིན་དུ་ཐོག་མར་བོད་ལྭ་གྱོན་པའི་བུད་མེད་
ཅིག་མངོན། ཞིབ་ཏུ་ལྟ་དུས་མོ་ལྷ་མོ་སྒྲོལ་མ་དང་འདྲ་བས། ཁོ་རང་ཉིད་ཀྱི་མིག་དབང་
ལའང་ཡིད་མ་ཆེས་པར་འདི་འདྲའི་འདྲ་བ་ལ་སྙམ་ནས་ “ཨ་མ་ཨ་མ་”ཞེས་བོས། ཚེ་
སྐྱིད་ཀྱིས་མུན་ནག་ནང་སིང་སྒྲ་དང་བཅས་ཏེ་མ་ཎི་འཁོར་ལོ་བསྐོར་ནས་བསྡད་
འདུག མོས་བུའི་འབོད་སྒྲ་ཐོས་པ་དང་ཡར་ལངས་ཏེ་ནང་དུ་སོང་། མོས་བརྙན་འཕྲིན་
ལས་བུད་མེད་ཅིག་མཐོང་བས་དེའི་ཕྱོགས་སུ་སོང་། ཁོང་མ་བུ་གཉིས་ཀྱིས་འཁོར་ཐག་
གཉིས་ལ་བལྟས་རྗེས་ལྷ་མོ་སྒྲོལ་མ་མི་ཡུལ་དུ་གསོན་ཡོད་པར་མ་ཟད། མོའི་བསམ་
སྤྱོད་ལ་གནམ་ས་ལྟ་བུའི་འགྱུར་བ་ཐེབས་ཡོད་པ་དང་། ད་དུང་༧རྒྱལ་བ་རིན་པོ་ཆེས་
157



མིག་ཆུ་ཐ་ར་ར།
གཞིས་ལུས་མི་མང་ལ་ཆེ་མཐོང་དང་རེ་བ་ག་ཙམ་སྤྲོད་ཀྱིན་ཡོད་པ་སོགས་ཤེས་པས་
དགའ་སྤྲོའི་མིག་ཆུ་འགོག་མེད་དུ་བཞུར། གཤམ་ནས་ཁྱོད་ཚོས་ལྷ་མོ་སྒྲོལ་མའི་སྙིང་
གཏམ་ལ་གསན་རོགས་གནང་། །
ལྷ་མོ་སྒྲོལ་མའི་སྐད།
སྙིང་ཉེ་བའི་ནང་མི་ལྷན་རྒྱས། ཁྱོད་ཚོས་ང་བུད་མེད་ཁྲེལ་མེད་དང་བླ་
བཙོང་ཞིག་རེད་འདོད་དམ། ཁྱེད་ཅག་ལའང་ཁག་མེད། ངས་དེ་སྔོན་བསམ་བརྗོད་
ལས་འདས་པའི་བྱ་ངན་བསྒྲུབས་པ་དྲན་ན་ངོ་ཚ་ཞིང་ཞེ་མེར་བ་ཞིག་རེད། སྐབས་དེར་
ང་ཀྲུང་ཧྭ་མི་མང་སྤྱི་མཐུན་རྒྱལ་ཁབ་ཀྱི་ངན་གཡོའི་སློབ་གསོ་སྟེ། རླབས་ཆེ་བའི་ཀྲུང་
གོ་དང་། རླབས་ཆེ་བའི་མེས་རྒྱལ། སྐར་ལྔའི་དར་དམར། བློ་མཐུན་ལེ་ཧྥུང་དང་།
དཔའ་མོ་ལི་ཧུའུ་ལེན་ལ་དགའ་ཞེན་དང་སློབ་སྦྱོང་བྱས་ཤིང་། མའོ་ཀྲུའུ་ཞི་དང་ཏིན་
ཞའོ་ཕིན་གྱི་དགོངས་པ་ལ་བརྩི་བཀུར་དང་རྒྱུན་འཁྱོངས་བྱེད་སའི་ཁོར་ཡུག་ཅིག་ཏུ་
འཚར་ལོངས་བྱུང་བས། རང་ཉིད་ལ་གདོང་དམར་མི་རིགས་ཀྱི་སྐྱོ་གར་དང་ལས་
དབང་རྗོད་མཁན་དང་ལམ་སྟོན་བྱེད་མཁན་ཞིག་གཏན་ནས་མ་བྱུང་། ངའི་བསམ་
པར་གུང་ཁྲན་ཏང་གི་སྲིད་ཇུས་ཡང་དག་ཅིང་། མགོ་ཁྲིད་དག་ཀྱང་དྲང་བདེན་སྐྱོང་
བར་མཁས་ཤིང་རྒྱ་ཆེ་བའི་མི་མང་གི་བདེ་སྡུག་ལ་བསམ་ཤེས་བྱེད་ཐུབ་ཅིང་། རོགས་
སྐྱོར་བྱེད་ཕོད་པའི་ལྷག་བསམ་དུང་ལས་དཀར་བ་རྐྱང་རྐྱང་རེད་བསམས་མྱོང་བར་མ་
158



མུ་འབྲེལ་བརྩམས་སྒྲུང་།
ཟད། ཏཱ་ལའི་བླ་མ་ནི་མེས་རྒྱལ་དང་མི་རིགས་ཁ་བྲལ་གཏོང་མཁན་གྱི་ལོག་སྤྱོད་པ་
ཞིག་རེད་བསམས་མྱོང་ཡང་། ཕྱིས་སུ་ངས་ཡོད་ཚད་རྫུན་མ་ཡིན་པ་ཤེས་སོང་། །
ཀྲང་ཆིན་དང་ངེད་གཉིས་པེ་ཅིན་དུ་ཡོད་པའི་ཁོའི་ཨ་ཁུའི་ཁྱིམ་དུ་གུང་གསེང་ལ་
བསྐྱོད་པའི་སྐབས་དེར་ངེད་གཉིས་ཀྱིས་རྒྱ་ནག་གི་གསང་བའི་གྲོས་ཚོགས་ཀྱི་ཟིན་ཐོ་
ཞིག་རྙེད། དེའི་ནང་དོན་གཙོ་བོ་འགའ་བཤད་རྒྱུ་ཡིན།
དང་བོ། ཀྲུང་གོའི་ས་ཁུལ་ཁག་ཏུ་སྤྱི་སྐད་བེད་སྤྱོད་ཀྱི་ཁོར་ཡུག་རྒྱ་བསྐྱེད་བྱེད་རྒྱུ།
དེ་ལྟར་བྱས་ན་གྲངས་ཉུང་མི་རིགས་ཚོའི་སྐད་དང་རིག་གཞུང་སོགས་རིམ་བཞིན་
ཉམས་འགྲོ།
གཉིས་པ། རྒྱལ་སྤྱིའི་མཐོང་སྣང་ལ་སྨྲ་བརྗོད་རང་དབང་དང་ཆོས་དད་རང་
དབང་སོགས་ཡོད་ཅིང་མི་རིགས་༥༦ གུང་ཁྲན་ཏང་གི་ཡང་དག་པའི་སྲིད་ཇུས་འོག་
བདེ་སྐྱིད་ཀྱིས་འཚོ་བའི་དཔལ་ལ་རོལ་གྱིན་ཡོད་པ་ལྟ་བུའི་སྣང་བརྙན་གང་ཡག་
བསྐྲུན་དགོས།
གསུམ་པ། བོད་མི་རིགས་ས་ཁུལ་དུ་བྱིས་པ་ལོ་༡༨ མ་ལོན་པར་གྲྭ་བ་བྱེད་མི་ཆོག་པ་
དང་འཆར་ལྡན་བུ་སྐྱེས་ཀྱི་ཁྲིམས་གཉིས་ལ་དམ་དྲག་ནན་མོ་བྱེད་དགོས།
བཞི་བ། བོད་པ་ཕལ་མོ་ཆེ་དངུལ་ལ་དགའ་བས། ས་ཁུལ་རེ་ནས་དངུལ་ལ་དགའ་
བའི་མི་རེ་ཐབས་ཀྱིས་འགུག་ཐབས་བྱས་ཏེ་ལོག་སྤྱོད་པའི་ཕྱོགས་བྱེད་མཁན་དང་།
བོད་དོན་དང་འབྲེལ་བའི་བསྒྲགས་ཡིག་སྦྱོར་མཁན་ཤེས་རྟོགས་བྱུང་རྗེས་གསང་བའི་
ལས་ཁུངས་ལ་ཡར་ཞུ་བྱེད་དུ་འཇུག་དགོས།
ལྔ་བ། མེས་རྒྱལ་ནང་ཁུལ་དུ་རྒྱ་སྐད་དང་རྒྱ་ཡིག་བེད་སྤྱོད་ཀྱི་ཁོར་ཡུག་སྔོན་ལས་
159



མིག་ཆུ་ཐ་ར་ར།
ལྡབ་འགྱུར་གྱིས་ཆེ་རུ་གཏང་རྒྱུ་ཞེས་སོགས་བྲིས་འདུག་པ་མཐོང་བ་དེས་ང་ཧ་ལས་སུ་
བཅུག་སོང་། སྐབས་དེར་ངས་ཅི་ཞིག་བྱེད་དགོས་པ་ཡང་མ་ཤེས། ཀྲང་ཅིན་གྱིས་ང་ལ་
སེམས་གསོ་དང་སེམས་ཁུར་ཚད་མེད་གནང་སོང་། ཁོ་རང་རྒྱ་རིགས་ཤིག་ཡིན་ཡང་།
གཤིས་རྒྱུད་དྲང་ལ་ལེགས་ཉེས་ཀྱི་དབྱེ་བ་འབྱེད་ཐུབ་མཁན་ཞིག་ཡིན་པར་མ་ཟད།
ངེད་གཉིས་ལོ་ངོ་བཅུ་ལྷག་ལ་མཉམ་གཤིབ་དང་མཉམ་བཟའ་བྱས་པའི་བཟའ་ཚང་
ཡིན་པས་ཕན་ཚུན་ལ་བརྩེ་འདང་ཧ་ཅང་ཆེ། ཉིན་དེ་ནས་བཟུང་ངའི་སེམས་ལ་ཐེག་
དཀའ་བའི་འགྱོད་གདུང་དང་བཟོད་དཀའ་བའི་སེམས་ངལ་ཞིག་ངང་གིས་བསླེབས།
རང་ཉིད་ཀྱིས་སྔོན་མ་བཞིན་གཞན་ལ་གདོང་སྟོན་མི་ནུས་ཤིང་། ལས་གང་ཡང་བྱེད་
འདོད་མེད་པར་གྱུར། དེ་ལྟར་ཉིན་ཞག་གི་ཕྲེང་བ་རིམ་གྱིས་འདས་པའི་ནངས་མོ་
ཞིག་ལ་ངས་ཀྲང་ཆིན་ལ་ངེད་གཉིས་རང་དབང་དང་ཞི་བདེ། དམངས་གཙོ་སོགས་མི་
རིགས་འཚོ་སྡོད་ཀྱི་ལོངས་སྤྱོད་ཕུན་སུམ་ཚོགས་པའི་ཡུལ་གྲུ་ཞིག་ལ་ཁྲུང་ཁྲུང་དང་།
ངང་བ། ཕྱེ་ལེབ་བཞིན་འཕུར་ཐུབ་ན་ཅི་འདྲའི་སྐྱིད་པ་ལ་ཞེས་བཤད་པར། ཁོའི་
གདོང་ལ་སྤྲོ་སྣང་གི་མཛུམ་ཞིག་མངོན་བཞིན་ཁྱོད་ཀྱིས་བཤད་པ་དངོས་གནས་རེད།
རང་དབང་བྲལ་བའི་འཚོ་བ་ཞིག་སྐྱེལ་ཐུབ་ཀྱང་དེ་ལ་སྙིང་བོས་སྟོང་། འཚོ་སྡོད་ཀྱི་
གཞི་རྩར་གྱུར་བའི་རང་དབང་རྩོད་ལེན་བྱེད་རྒྱུ་ནི་འགྲོ་བ་མིའི་རིགས་ཀྱི་འགན་འཁྲི་
ཡིན། ང་ཁྱོད་ཀྱི་འདོད་ཚུལ་ལ་ཧ་ཅང་འཐད། གལ་སྲིད་ཁྱོད་རང་འཐད་པ་ཡིན་ན་འུ་
གཉིས་ཨ་རི་ལ་འགྲོ་ཆོག། དེ་རུ་ངའི་གཅེན་མོ་དང་མོའི་ཁྱིམ་ཚང་ཡོད། མོས་དེ་སྔོན་
ནས་ང་ལ་དེར་ཤོག་ཅེས་ཐེངས་མང་བཤད་མྱོང་ལ་མགྲོན་ཤོག་ཀྱང་བསྐུར་སོང་། འོན་
ཀྱང་ངས་གནས་ཚུལ་དེ་ད་བར་དུ་ཁྱོད་ལ་གསང་ནས་བཞག་པ་ཡིན། ངས་ཁྱོད་ཀྱིས་
160



མུ་འབྲེལ་བརྩམས་སྒྲུང་།
ཁྱོད་ཀྱི་ཨ་མ་དང་ཕུ་བོ་གཉིས་བསྐྱུར་ནས་འགྲོ་ཐུབ་རྒྱུ་མ་རེད་སྙམ། ངས་ཁྱོད་ལ་འགྲོ་
ཞེས་བཤད་ན་ངེད་གཉིས་ཀྱི་དྭངས་གཙང་གི་བརྩེ་དུང་ལ་ནག་ནོག་གི་དྲི་མས་གོས་མི་
ཡོང་ངམ་བསམས་པ་ཡིན་ཞེས་ང་ལ་བརྗོད་སོང་། ཁྱོད་ཚོས་ཤོད་དང་། ངས་ལས་ཀ་
དེ་འདྲའི་ངན་པ་དང་ཚབས་ཆེན་ཞིག་བསྒྲུབས་པས། དྲིན་ཆེན་གྱི་ཨ་མ་དང་། སྙིང་
ནས་བརྩེ་བའི་ཕུ་བོ། རིགས་གཅིག་སྤུན་ཟླ་ཚོའི་གདོང་ལ་ཅི་ལྟར་ལྟ་དགོས་སམ། དེ་
བས་ངེད་གཉིས་ཀྱིས་གྲོས་བྱས་ཏེ་ཨ་རི་ལ་འགྲོ་རྒྱུ་ཐག་བཅད་པ་ཡིན། འགྲུལ་བཞུད་
ལ་གྲ་སྒྲིག་ཉིན་ཉི་ཤུ་ལྷག་ལ་བྱས་རྗེས་གནམ་གྲུ་ཡི་འཛིན་བྱང་རེག་སོང་། ངེད་གཉིས་
ཀྱིས་གྲོགས་པོ་གྲོགས་མོ་གཅིག་ལའང་མ་བཤད་པར་གསང་བའི་སྒོ་ནས་གྱེས་ཕྱག་ཕུལ་
བ་ཡིན། ཆུ་ཚོད་འགའ་ཤས་ཀྱི་ནང་ནེའུ་ཡོག་གྲོང་གི་གནམ་གྲུ་འབབ་ཚུགས་སུ་འབྱོར།
དེ་རུ་ཀྲང་ཆིན་གྱི་གཅེན་མོ་ཀྲང་ལིན་དང་མོའི་བུ་གཉིས་བསུ་བར་བསླེབས། ཨ་རིའི་
གྲོང་གི་མཛེས་སྡུག་དང་བརྗིད་ཉམས་ཀྱིས་ངའི་མིག་དབང་དབང་མེད་དུ་ཕྲོགས་པ་
འདི་ལྟར། །
ཨ་སྔོན་དགུང་ལ་ཟུག་འདྲའི་བ་གམ་གྱི་ཁང་བཟང་།།
སྐར་ཚོགས་མཁའ་ལ་ཤར་འདྲའི་སྣ་ལྔ་ཡི་གློག་སྒྲོན།།
མེ་ཏོག་སྤང་ལ་བཞད་འདྲའི་སྣ་མང་གི་མི་རིགས།།
གྲོག་མ་ཚང་ལས་བརྡོལ་འདྲའི་རིགས་མང་གི་འཕྲུལ་འཁོར་།།
རང་དབང་མིག་བཞིན་བརྩི་བའི་རྒྱལ་ཁབ་ཀྱི་རྩ་ཁྲིམས།།
བདེ་སྐྱིད་ལྷ་ཡུལ་མཉམ་པའི་མི་མང་གི་འཚོ་གནས།།
འབྱོར་བ་ཀླུ་ཡུལ་འགྲན་ནུས་སྟོབས་ལྡན་གྱི་རྒྱལ་ཁམས།།
161



མིག་ཆུ་ཐ་ར་ར།
མ་་་ ，
་་་་་་་
འདི་དག་ཡོད་ཚད་དངོས་སུ་མཐོང་དུས་ང་ས་དེ་གའི་ཡོད་ཚད་ལ་དུངས་སྣང་ཞིག་
སྐྱེས་སོང་ལ། སེམས་ཀྱི་སྐྱོ་བ་ཅུང་ཙམ་སངས་སོང་། ངེད་གཉིས་ཨ་རི་གྲོང་དུ་འབྱོར་
ནས་ཟླ་བ་གཅིག་འགོར་རྗེས་ཀྱི་ཉིན་ཞིག་ལ་༧གོང་ས་རྒྱལ་བ་རིན་པ་ཆེ་མཆོག་ནེའུ་
ཡོག་གྲོང་ཁྱེར་ལ་ཕེབས་ནས་སེམས་ཀྱི་ཞི་བདེ་དང་འབྲེལ་བའི་སྒང་ལ་ཉིན་གསུམ་གྱི་
རིང་གསུང་བཤད་གནང་སོང་། དེ་རུ་མི་ཚོགས་ཁྲི་སྟོང་མང་བོས་ཁོང་ལ་དད་པ་བྱེད་
པ་མཐོང་དུས་ངའི་སེམས་ལ་བརྗོད་མི་ཤེས་པའི་ངོ་ཚ་དང་འགྱོད་གདུང་ཞིག་གིས་
ཀུན་ནས་མནར་སོང་། ལྷག་པར་དུ་༧སྐྱབས་མགོན་མཆོག་གི་བྱམས་བརྩེ་ཡི་འཛུམ་
མདངས་དང་། ཀུན་ཕན་གྱི་བསམ་བློ། ཡང་དག་གི་བསླབ་བྱ་སོགས་ལ་ཉན་རྗེས་ངའི་
སེམས་ལ་སྔར་མེད་པའི་སྙིང་སྟོབས་དང་སྤོབས་པ་ཞིག་གསར་དུ་སྐྱེས་འོངས་ཤིང་།
རང་ཉིད་ཀྱི་འདས་ཟིན་པ་ལ་འགྱོད་བཤགས་དང་ཕྱིན་ཆད་དེ་འདྲ་མི་བྱེད་པའི་
འགྱུར་མེད་ཀྱི་དམ་བཅའ་ཞིག་ཀྱང་བཞག་པ་ཡིན། སྟབས་ལེགས་པ་ཞིག་ལ་༧རྒྱལ་
དབང་མཆོག་གིས་ནེའུ་ཡོག་གྲོང་དུ་ཡོད་པའི་བོད་མི་ཚོར་ཆེད་དུ་བོད་མི་རིགས་ཀྱི་
རིག་གཞུང་མི་ཉམས་གོང་འཕེལ་དང་ཉམས་པ་སླར་གསོའི་ལས་འགན་བོད་མི་མི་རེ་
ངོ་རེར་ཡོད་ཅིང་། རང་ཉིད་ས་ཆ་གང་དུ་བསྡད་ཀྱང་རང་ཉིད་ཀྱི་ཤ་ཁྲག་རུས་གསུམ་
བོད་པ་ཡིན་པ་ནམ་ཡང་བརྗེད་མི་ཉན་ཞེས་དམིགས་ཀྱིས་གསུངས་བྱུང་བས། ཉིན་མོ་
དེར་ངའི་མིང་ཡང་བརྗེ་བོ་བརྒྱབས་པ་ཡིན། ངའི་མིང་ལ་བསྟན་འཛིན་ལྷ་སྒྲོལ་ཟེར།
ད་ལྟ་ང་སྔོན་གྱི་མི་དེ་མིན། དེང་སྐབས་ངས་ཨ་རིའི་གློག་འཕྲིན་ཁང་དུ་ལས་ཀ་བྱེད་
ཀྱིན་ཡོད། ང་ལ་བུ་གཅིག་དང་བུ་མོ་གཅིག་ཡོད། ངས་ད་བར་དུ་སྙིང་ནས་བརྩེ་བའི་
ཁྱོད་གཉིས་ལ་འབྲེལ་བ་མ་བྱས་པ་ངས་རང་ཉིད་ཀྱི་ནོར་འཁྲུལ་ཡིན་པ་གསལ་བོར་
162



མུ་འབྲེལ་བརྩམས་སྒྲུང་།
་
ཤེས་ཡོད། ངས་རང་ཉིད་ཀྱིས་བྱས་པའི་བྱ་བ་དག་ཡིད་ལ་དྲན་ཐེངས་རེར་ཁྱོད་ཚོར་
འབྲེལ་བ་བྱེད་རྒྱུའི་སྙིང་སྤོབས་ཞུམ་འགྲོ། ལོ་འདི་དག་གི་ནང་ངས་འདས་ཟིན་པའི་བྱ་
ངན་ལ་འགྱོད་བཤགས་དང་ཤོར་ཟིན་པ་དག་ལ་ཁ་གསབ་བྱས་པ་ཡིན། ཨ་མ་ལགས།
ཁྱོད་ཀྱིས་ང་ལ་ལོ་ལྔའི་སྔོན་དུ་ལས་རྒྱུ་འབྲས་དང་མི་མཐུན་པའི་བྱ་བ་མུ་མཐུད་དུ་
བྱེད་རྒྱུ་ན་ང་ལ་ཁྱོད་ལྟ་བུའི་བུ་མོ་ཞིག་མི་དགོས་ཞེས་བཤད་མྱོང་། སྐབས་དེར་ངས་
སྐད་ཆ་དེའི་དོན་མ་རྟོགས་རྐྱེན་ཁྱོད་ལ་འཁང་ར་དང་ལེ་བདའ་གང་མང་བྱས་མྱོང་།
ཡིན་ཡང་། དེང་སང་ངས་དེའི་དོན་གསལ་བོར་ཤེས་སོང་། མི་ཞིག་གིས་རྒྱུ་འབྲས་བློ་
མིག་ལྡན་པའི་སྒོ་ནས་བྱ་གཞག་སྒྲུབ་ན་མི་ལུས་བླངས་པ་གོ་ཆོད་ཅིང་མི་ཡུལ་དུ་
བསླེབས་པ་ལ་ཡང་དོན་སྙིང་ལྡན། དེ་མིན་གྱི་གནས་ཚུལ་མང་བོ་ཞིག་ཀྱང་ཤེས་སོང་།
ནུ་བོ་བཀྲ་ཤིས།། ངས་ཁྱོད་ལ་སྙིང་ཐག་པ་ནས་འགྱོད་བཤགས་བྱས་པ་ཡིན། དེང་
སྐབས་ང་ཁྱོད་ཀྱི་སྔོན་གྱི་མཐོང་སྣང་གི་སྙིང་རླུང་སྟོད་ལ་འཚང་བའི་གཅེན་མོ་དེ་མིན།
ཁྱོད་རང་ང་ལས་ལྡབ་འགྱུར་གྱིས་གྲུང་བས་གནད་དོན་མང་བོ་ཞིག་ཤེས་ཡོད་པ་
བཤད་མི་དགོས་པ་ཞིག་རེད། འོན་ཀྱང་བྱ་བ་གང་འདྲ་ཞིག་བྱས་ཀྱང་སྔོན་རྗེས་ཐམས་
ཅད་ལ་བསམ་བློ་གཏོང་བ་ལས་ཧོལ་རྒྱུགས་གཏན་ནས་བྱེད་མི་རུང་། རང་དབང་ལུང་
བ་ན་རང་དབང་ཡོད་པ་བདེན། འོན་ཀྱང་མི་ཡུལ་ནས་བྱ་བ་གང་ཞིག་བསྒྲུབས་ཀྱང་
གཞན་ལ་བསྟུན་དགོས་པས་ཧ་ཅང་ཁག ཕ་ཡུལ་དྲན་ལ་ས་མཐའི་སྐྱོ་ངལ་ཡང་ཤིན་
ཏུ་ཆེ། ༧རྒྱལ་བ་རིན་པོ་ཆེས་བོད་མི་ཚོ་བཙན་བྱོལ་ཏུ་ཡོང་བ་ལས་ཐབས་མཁས་པའི་
སྒོ་ནས་སྡོད་ཐུབ་ན་ལེགས་ཞེས་གསུངས་སོང་།
དེ་རིང་འདི་ཙམ་ཡིན། རྗེས་མར་འབྲེལ་བ་བྱེད་ཆོག
163



མིག་ཆུ་ཐ་ར་ར།
མཐར་གཞིས་བྱེས་མཉམ་འཛོམས་ཀྱི་ཉིན་མོ་མྱུར་འཆར་གྱི་སྨོན་ལམ་སྙིང་ནས་
འདེབས་ཞེས་མོས་སྐད་ཆ་དེ་དག་རང་སྐད་ཀྱི་སྒོ་ནས་བཤད།
ཚེ་སྐྱིད་དང་བཀྲ་ཤིས་རྡོ་རྗེ་གཉིས་ཀྱིས་ཅི་ཡང་མི་བཤད་པར་སྤྲོ་བའི་འཛུམ་གྱིས་
ཕན་ཚུན་ལ་བལྟས་ནས་ཡུན་རིང་བསྡད་སོང་།
“ཨ་མ་འདི་རྨི་ལམ་ཞིག་དང་མཚུངས།”
“ངོ་མ་རྨི་ལམ་ཞིག་དང་ཨ་ན་མ་ན་རེད།”
“ཨ་ཅེ་མི་ཡུལ་ན་གསོན་པོར་བསྡད་ཡོད་པས་ང་ཚོ་སེམས་བདེ་སོང་ནི་རེད།”
“རེད། ང་ཚོ་སེམས་བདེ་སོང་ནི་རེད། འདི་དཀོན་མཆོག་གསུམ་པོའི་བཀའ་དྲིན་ཡིན་
རྒྱུ་རེད།” །
ཉིན་མང་བོ་ཞིག་དལ་གྱིས་འདས། དྲག་ཆར་བབས་ཏེ། གློག་ཞགས་ལམ་ལམ་དུ་
འཁྱུག་པའི་མུན་སྟུག་གི་མཚན་ལྗོངས་ཞིག་ལ་ཚེ་སྐྱིད་ཧ་ཅང་མི་བདེ་བས་གཉིད་ཀྱི་
བདེ་བ་དང་བྲལ་ཞིང་། སེམས་ནང་ལ་དངངས་སྐྲག་ཅིག་ངང་གིས་བསླེབས་ལ།
སེམས་ནང་དུ་དོགས་སྣང་སྣ་མང་གིས་གཏམས་པར་མ་ཟད། སྒོའི་ཕྱི་རོལ་ནས་མི་ཞིག་
གིས་སྐད་གཏོང་གི་ཡོད་པ་ལྟ་བུའི་ཚོར་སྣང་ཞིག་སྐྱེས་པས་མོ་ཉལ་ས་ནས་ལངས་ཏེ་
ཁང་འདབས་ནས་ཤག་ཤག་ཏུ་འབབ་ཀྱིན་པའི་དྲག་ཆར་ལ་བལྟས་ཏེ་ཡུན་རིང་ལ་
བསྡད། ཆུ་ཚོད་ཧ་ཅང་འཕྱི་བོ་ཆགས་ཀྱང་གཉིད་གཏན་ནས་མ་ཁུགས། ཆར་བ་འབབ་
མཚམས་ཀྱང་ཆད་སོང་། ཡོད་ཚད་ལྷིང་འཇགས་སེར་གནས། སྐབས་དེར་སྒོའི་ཕྱི་རོལ་
གྱི་ཅོང་སྒྲ་གྲགས་སོང་། མོས་གོ་ནོར་ཐེབས་པ་རེད་བསམས་ཏེ་སྣང་མེད་དུ་བཞག་
མོད། ཏིང་ཏིང་ཏིང་་་ཞེས་པའི་སྒྲ་ཐེངས་གཉིས་པ་དང་གསུམ་པ་གཅིག་རྗེས་
164



མུ་འབྲེལ་བརྩམས་སྒྲུང་།
གཉིས་མཐུད་ཀྱིས་གྲགས་སོང་། མོས་མཚན་ནག་དཀྱིལ་ལ་ཡོང་མཁན་སུ་ཞིག་ཡིན་
ནམ་སྙམ་བཞིན་སྒོ་དབྱེ་རུ་སོང་། མུན་པ་རབ་ཏུ་སྟུག་པས་ཕྱི་རོལ་ནས་ནག་ཡེར་ཡེར་
འགའ་ལས་གསལ་བོར་མི་མཐོང་། ཚེ་སྐྱིད་ཀྱིས་ “ཨ་རོགས། ཁྱོད་ལ་སུ་དགོས་
སམ་”ཞེས་དྲིས། མི་ཞིག་གིས་ “འདི་བཀྲ་ཤིས་རྡོ་རྗེ་ཚང་རེད་དམ”ཞེས་དྲིས་སོང་།
ཚེ་སྐྱིད་ཀྱིས་ “རེད་རེད། ཁྱོད་ཀྱིས་ཁོ་བཙལ་གྱི་ཡོད་དམ”ཞེས་བཤད་མ་ཚར་གོང་
རྒྱབ་ལོགས་ནས་མི་ཞིག་གིས་མོའི་མགོ་ལ་དངོས་པོ་མཁྲེགས་པོ་ཞིག་གིས་གཞུས་པས་
མོ་ཐང་ལ་བསྒྱེལ་སོང་། བཀྲ་ཤིས་རྡོ་རྗེ་ཡིས་སྒོའི་དྲིལ་བུ་གྲགས་པ་ཐོས་པས་མུན་ནག་
ནང་མལ་ལས་ལངས་ཏེ། “ཨ་མ་་ ཨ་མ”ཞེས་ཐེངས་དུ་མར་བོས་ཀྱང་ཨ་ལན་གྱིས་
སྟོང་བས། ཁོའི་སེམས་ལ་དངངས་སྐྲག་ཅིག་སྐྱེས་པའི་མོད་ལ་ལུས་ཀྱི་བ་སྤུ་དག་ཀྱང་
གྱེན་དུ་ལངས་ནས། གོམ་སྟབས་རྒྱལ་སྒོའི་ཕྱོགས་སུ་བསྒྱུར་དུས་ཤབ་ཤུབ་ཀྱིས་སྐད་ཆ་
བཤད་པ་ཐོས་པ་དང་། “སུ་ཡིན་་་་་སུ་ཡིན་”ཞེས་ངག་ལས་དབང་མེད་དུ་ཤོར།
མི་དེ་དག་གིས་ཁོ་མཐོང་བ་དང་རུབ་བརྒྱབས་སོང་། ཡིན་ཡང་། ཁོ་རང་
སྟོབས་ཆེ་ཞིང་ཤེད་ཤུགས་འཛོམས་པས་ལས་སླ་བོའི་ངང་འཛིན་མ་ཐུབ། ཝ་མོ་བཞིན་
གཡོ་སྒྱུ་ལ་མཁས་ཤིང་མི་འཛིན་པར་བྱང་བའི་མི་ཞིག་གིས་རྒྱབ་ལོགས་ནས་ཁོའི་མགོ་
ལ་དངོས་པོ་ཞིག་གིས་གཞུས་པས་ཁོ་ཤིང་དུམ་བཞིན་ས་ལ་འགྱེལ་སོང་། ཞའོ་ཧུང་
གིས་འུར་སྒྲ་དང་ངུ་སྒྲ་ལྟ་བུ་ཞིག་གོ་བས་སྐྲག་མ་འདར་གྱིས་ཡར་ལངས་ཏེ་ལག་སྙོབ་
བྱེད་དུས་རྡོ་རྗེ་བཀྲ་ཤིས་ཉལ་ཁྲི་སྟེང་ཉལ་མེད་པ་ཤེས། མོ་རྒྱུགས་མ་ལྡིང་གིས་ཁང་
བའི་ཕྱི་རོལ་ཏུ་སོང་དུས་ནག་ཡེར་ཡེར་གྱིས་མི་འགས་ཆེ་ཞིང་ལྕི་བའི་ཅ་དངོས་ཞིག་
འཁྱར་འཁྱོར་ངང་འཁྱེར་གྱིན་ཡོད་པ་མཐོང་བ་དང་། “རྐུན་མ་སླེབས་སོང་། རྐུན་མ་
165



མིག་ཆུ་ཐ་ར་ར།
སླེབས་སོང་”ཞེས་སྐད་ག་ཚོད་བརྒྱབ་ཀྱང་མོ་ལ་ཁ་ཡ་བྱེད་མཁན་མ་བྱུང་བས་དོན་
ངན་ཞིག་བྱུང་བ་ཤེས་ཏེ་མི་དེ་དག་གིས་རྗེས་སུ་སྐད་བརྒྱབ་ཏེ་རྒྱུགས། མི་བཞི་ཡིས་
བཀྲ་ཤིས་རྡོ་རྗེ་བཀྱག་མ་འདྲུད་ཀྱིས་རྒྱལ་སྒོའི་ཕྱི་རོལ་དང་ཐག་མི་རིང་བའི་ས་ན་
ཡོད་པའི་རླངས་འཁོར་ནང་བརྫངས་སོང་། མི་གཉིས་ཀྱིས་སྒོ་འགྲམ་ནས་ཞའོ་ཧུང་
བཀག མོས་ངོ་ཚ་མེད་པའི་ཁྱི་རྒན་ཁྱོད་ཚོས་ཁོ་འཛིན་དོན་ཅི་ཡིན་ཞེས་བཤད་ཞོར་
ཁོ་གཉིས་ཀྱི་སྟེང་ཤོར། མི་གཅིག་གིས་ཁོའི་མི་ཚེ་ཚར་རེད་ཅེས་བརྗོད་རྗེས་མོར་ཕུད་
རྒྱག་བཏང་ཏེ་ཐང་ལ་འགྱེལ་ཏུ་བཅུག ལཱ་བ་ནག་པོ་གྱོན་པའི་མི་དེ་དག་རླངས་
འཁོར་ནང་འཛུལ་ཏེ་བྱ་འཕུར་བ་བཞིན་རྒྱང་ནས་རྒྱང་དུ་བཞུད་སོང་། ཞའོ་ཧུང་གིས་
“བཀྲ་ཤིས་་་བཀྲ་ཤིས་”ཅེས་པའི་འབོད་སྒྲས་དེ་གའི་ལྷིང་འཇགས་དཀྲོགས་ཤིང་། མོ་
ངུས་ནས་མིག་གཉིས་ཀྱང་སྦས་འདུག ཞའོ་ཧུང་སྐྱོ་ལྷང་ལྷང་ངང་ཡར་ལངས་སྐབས་
རང་ཉིད་ཀྱི་ཉེ་འགྲམ་དུ་མི་ཞིག་འགྱེལ་ཡོད་པ་མཐོང་ཏེ་འགྲམ་དུ་སོང་དུས་ཚེ་སྐྱིད་
ཡིན་པ་ཤེས་ཏེ་ “ཨ་མ་་ཨ་མ། ཨ་མ་ཁྱོད་ལ་ཅི་བྱུང་སོང་།” ཅེས་བོས་ཀྱང་ཨ་ལན་
མེད་པས། མོས་མོ་ལ་དོན་དག་ཅིག་བྱུང་བ་ཤེས་ཏེ་བཀྱག་མ་འདྲུད་ཀྱིས་ནང་དུ་ཁྲིད།
ཞའོ་ཧུང་གིས་སྒྲོན་མེ་སྤར་རྗེས་ལག་ཕྱིས་ཆུ་ལ་སྦངས་ཏེ་ཨ་མའི་ཐོད་པར་
བཞག་ཏེ་འགྲམ་ནས་བསྲུངས་ཏེ་བསྡད། ཡུད་ཙམ་གྱི་རྗེས་ནས་མོའི་དྲན་པ་སོས་སོང་
ལ། མོས་ཞིབ་མོར་ལྟ་དུས་རང་ཉིད་ཉལ་ཁྲིའི་སྟེང་ཉལ་ཡོད་པ་དང་། སྟོད་གོས་རླན་པ་
རློན་རྐྱང་ཡིན་པ་ཚོར། འགྲམ་གྱི་མནའ་མའི་མགོ་སྐྲ་ཟ་ངེ་ཟིང་ངེར་གྱུར་ཅིང་། མིག་
ཟུང་ལས་མིག་ཆུ་འགོག་མེད་དུ་བཞུར་གྱིན་པའི་ཚུལ་དག་མཐོང་དུས་དོན་དག་ཅིག་
བྱུང་བ་རྟོགས། ཡིན་ཡང་། ངག་ལས་ཅི་ཡང་མ་ཐོན། རང་ཉིད་ལ་ཅི་བྱུང་མིན་ལ་
166



མུ་འབྲེལ་བརྩམས་སྒྲུང་།
བསམ་གཞིགས་བྱེད་དུས་ལྭ་བ་ནག་པོ་གྱོན་པའི་མི་དེ་དག་དང་། རང་ཉིད་དྲན་མེད་
དུ་འགྱེལ་བའི་ཚུལ་ཡིད་ལ་འཁོར། བུ་མཐོང་ཡུལ་དུ་མ་གྱུར་སྟབས། “མནའ་མ། ངའི་
བུ་གང་དུ་ཡོད་”ཅེས་དྲིས། །
“ཁོ་་་ཨང་ཁོ་་་༌༌་མི་འགའ་ཡོང་ནས་བཙན་ཁྲིད་བྱས་སོང་།” ཞེས་བརྗོད་རྗེས་སྐད་
གསེང་མཐོན་པོས་ངུས་མ་ཐག་བསྟན་འཛིན་ཟླ་བ་ཡང་ངུས། ཉིན་དེ་ནས་བཟུང་མི་སུ་
ཞིག་གིས་ཀྱང་བཀྲ་ཤིས་རྡོ་རྗེ་ས་གང་དུ་དོན་ཅི་ཞིག་གི་ཕྱིར་དུ་ཁྲིད་པ་མ་ཤེས། དེ་ནི་
ཅི་འདྲའི་བློ་ཡིད་ལའང་དྲན་མ་མྱོང་བའི་བྱ་བ་ཞིག་རེད་ཨང་། ཞའོ་ཧུང་ཡར་རྒྱུགས་
མར་རྒྱུགས་བྱས་ཏེ་རྩད་གཅོད་བྱས་ཀྱང་གནས་ཚུལ་ཏིལ་འབྲུ་ཙམ་ཡང་མ་གོ་བས་ཁོ་
གཉིས་སྡུག་བསྔལ་གྱི་འདམ་དོང་དུ་ལྷུང་། ཞའོ་ཧུང་གི་མིག་མཐའ་ནས་མིག་ཆུ་སྐམ་
མ་མྱོང་བའི་ཚུལ་དང་བསྟན་འཛིན་ཟླ་བས་ཨ་ཕ་ཨ་ཕ་ཨ་ཕ་ཞེས་སྙིང་ལ་གཟན་པའི་
འབོད་སྒྲ་སོགས་ཀྱིས་ཚེ་སྐྱིད་ཀྱི་སེམས་ལ་སྐྱོ་གདུང་གི་ན་ཟུག་དྲག་པོས་གཙེས་ཤིང་།
སེམས་ཁྲལ་དང་འཇིགས་སྣང་ཞིག་ཀྱང་ངང་གིས་བྱུང་བའི་མོད་ལ་ངག་ལས་སྐྱོ་སྣང་
གི་འབོད་པ་བར་མེད་དུ་ཤོར།
གསང་བའི་འབྲི་དེབ།
གཟའ་ཉིན་མའི་ཉིན་ཞོགས་ཇ་འཐུང་རྗེས་ཞའོ་ཧུང་གིས་ཡུན་རིང་བྲལ་བའི་
མཛའ་གྲོགས་དྲན་པའི་མོད་ལ་ཁོའི་སློབ་སྦྱོང་བྱེད་སའི་ཁང་བའི་ནང་དུ་ཁོ་གཉིས་ཀྱི་
འདྲ་པར་ལ་ལྟ་རུ་སོང་། ཡིན་ཡང་། ཁང་བ་ཡུན་རིང་ལ་སྟོང་བར་བཞག་རྐྱེན་སྟོང་
167



མིག་ཆུ་ཐ་ར་ར།
བར་གྱུར་བ་མཐོང་དུས་མོའི་སེམས་ལ་སྔོན་ལས་ཀྱང་སྐྱོ་བའི་སྣང་བ་ཞིག་བྱུང་། མོས་
ཁ་རས་ནག་པོ་བརྒྱབས་ཏེ་གཙང་མ་བཟོ་བའི་ལས་ལ་བྲེལ། བསྟན་འཛིན་ཟླ་བ་དང་ཚེ་
སྐྱིད་གཉིས་མེ་ཏོག་ལྡུམ་རའི་ནང་ཡར་འགྲོ་མར་འགྲོ་བྱས་ཏེ་བསྡད་འདུག བསྟན་
འཛིན་ཟླ་བས་ “རྨོ་རྨོ་ལགས། ང་ཚོའི་ཀུ་ཤུའི་སྡོང་བོ་སྟེང་ཀུ་ཤུ་གཅིག་ཀྱང་མི་ཐོགས་
དོན་ཅི་རེད་”ཅེས་དྲིས་པར། ཚེ་སྐྱིད་ཀྱིས་རྩུབ་ཅིང་མཁྲེགས་པའི་ལག་པས་བསྟན་
འཛིན་ཟླ་བའི་མགོ་ལ་བྱིལ་བྱིལ་ཐེངས་འགའ་བྱས་རྗེས་ “ལོ་རྗེས་མར་ཐོགས་
སྲིད་”ཅེས་ལན་བཏབ། བསྟན་འཛིན་ཟླ་བས་མིག་ཟུང་ཆེ་རུ་བགྲད་དེ་ “ད་ལོ་ཅིའི་
ཕྱིར་མ་ཐོགས་པ་རེད་དམ”ཞེས་དྲིས།
“་སྡོང་རྩར་ཆུ་ཏག་ཏག་མ་བླུགས་པས་རེད། ཁྱོད་ལ་ཀུ་ཤུ་ཟ་འདོད་ཡོད་ན་རྟག་པར་
ཆུ་ལྡུག་རྒྱུ་བརྗེད་མི་ཉན། ཨེ་གོ་སོང་།”ཞེས་བཤད། །
བསྟན་འཛིན་ཟླ་བས་ “དེ་རིང་ནས་བཟུང་ངས་ཆུ་ལྡུག་རྒྱུ་ཡིན”ཞེས་བཤད། སྐབས་
དེར་ཞའོ་ཧུང་ཁོ་གཉིས་ཀྱི་འགྲམ་དུ་རྒྱུགས་ནས་ཡོང་སྟེ་ “ཨ་མ་ངེད་ཚང་གི་ནང་ལ་
མི་སུ་ཞིག་བསླེབས་སོང་ངམ་”ཞེས་བྲེལ་འཚུབ་ཀྱིས་དྲིས་བྱུང་།
“སུ་གང་ཡང་བསླེབས་མ་སོང་། དོན་དག་ག་རེ་བྱུང་སོང་།”
“བཀྲ་ཤིས་རྡོ་རྗེའི་ཡིག་ཆ་འཇོག་སའི་འཐེན་སྒམ་གྱི་ཟླ་བཅག་འདུག”
“ཅི་ཟེར། ཟླ་བཅག་འདུག”
“དེ་འདྲ་དཔེ་མི་སྲིད། དངོས་པོ་འདྲ་བོར་སོང་ངམ”
“དངོས་པོ་གལ་ཆེན་པོ་ཞིག་བོར་སོང་། ད་ཡོད་ཚད་འཕྱི་དྲགས་སོང་། འཕྱི་དྲགས་
སོང་།”
168



མུ་འབྲེལ་བརྩམས་སྒྲུང་།
“དོན་ངོ་མར་ཅི་ཞིག་བོར་སོང་བ་རེད། ཁྱོད་ཀྱིས་ང་ལ་ཤོད་དང་
།”
“འབྲི་དེབ་ཅིག་བོར་སོང་།”
“འབྲི་དེབ་ཅིག་བོར་ན་ཅང་མ་རེད།”
“ཨ་མ། ཁྱོད་ཀྱིས་ཤེས་ནི་མ་རེད། འབྲི་དེབ་སྟེང་ངེད་གཉིས་ཀྱི་གསང་ཡིག་བྲིས་ཡོད།
མི་གཞན་གྱི་ལག་ཏུ་ཤོར་སོང་ན་ཉེན་ཁ་ཧ་ཅང་ཆེ།”
“དེས་ན་གསང་ཡིག་ནང་ཅི་ཞིག་བྲིས་ཡོད་དམ།”
“དེ་ནང་དེང་སྐབས་རྒྱ་ནག་གི་གྲོང་ཁྱེར་ཁག་གི་ནང་དུ་བོད་ཀྱི་སློབ་གྲྭ་ཆེ་འབྲིང་ཆུང་
གསུམ་བཙུགས་པའི་རྒྱབ་ལྗོངས་ལ་རོབ་ཙམ་དཔྱད་པའི་སྐོར་བྲིས་ཡོད།”
ཚེ་སྐྱིད་ཀྱིས་ཅི་ཞིག་ཤེས་འདོད་པའི་ཉམས་དང་བཅས་ “དེའི་སྐོར་ལ་ཅུང་ཙམ་ཤོད་
དང་”ཅེས་རེ་བ་བརྒྱབ་བྱུང་བར།
ཞོའོ་ཧུང་དེའི་སྐོར་གླེང་འདོད་མེད་ཀྱང་། ཚེ་སྐྱིད་ཀྱིས་ཨུ་ཚུགས་བྱས་པས་མོས་བཤད་
རྒྱུ་ཁས་བླངས། །
“དེའི་ནང་གཙོ་བོ་འབྲོག་ཕྱོགས་དང་གྲོང་གསེབ་ཀྱི་བྱིས་པ་ཚོར་ཤེས་ཡོན་སྦྱོང་རྒྱུའི་
གོ་སྐབས་མེད་པ་དང་། གཏོང་ཕོད་ཅན་དང་མི་རིགས་ཀྱི་རིག་གཞུང་ལ་དུངས་ཞེན་
ཟབ་མཁན་འགའི་སྒེར་བཙུགས་སློབ་གྲྭ་དག་ཀྱང་ཏཱ་ལར་འབྲེལ་བ་ཡོད་པའི་ནག་ཉེས་
བརྗོད་དེ་བཙན་གྱིས་སྒོ་རྒྱག་ཏུ་བཅུག་པ་དང་གཅིག བོད་ཁྱོན་ཡོངས་ནས་བཤད་ན་
ཤེས་ཡོན་གྱི་གནས་ཚད་ཧ་ཅང་དམའ་ཞིང་། རྒྱ་རིགས་ལས་བྱེད་པའི་བྱིས་པ་ཚོར་
ཤེས་ཡོན་སློབ་སྦྱོང་གི་མཐུན་རྐྱེན་སྣ་ཚོགས་ཡོད་པ་དེས་བོད་ཀྱི་གཞོན་སྐྱེ་ཚོའི་ཐོབ་
ཐང་འཕྲོག་བཞིན་ཡོད་པ་དང་། བོད་རྒྱའི་གཞོན་སྐྱེས་ལ་ཤེས་ཡོན་སློབ་སྦྱོང་གི་མཐུན་
i6s



མིག་ཆུ་ཐ་ར་ར།
་་
་་
་
རྐྱེན་འདྲ་མཉམ་དུ་སྤྲོད་དགོས་ཚུལ་དང་གཉིས། རྒྱ་གཞུང་གིས་བོད་ཀྱི་བློ་རིག་རྣོ་
བའི་སློབ་ཕྲུག་ལོ་རིམ་དྲུག་པ་ཐོན་རྗེས་གཟུགས་པོར་བརྟགས་དཔྱད་བྱས་ཏེ་སློབ་སྦྱོང་
ལེགས་གྲས་ཚང་མ་འདེམས་སྒྲུག་གིས་རྒྱ་ནག་ཏུ་གཏོང་བ་དང་། བོད་ནང་དུ་གཟུགས་
པོ་དང་སློབ་སྦྱོང་སོགས་གང་ཅིར་ཞན་པ་དག་འཇོག་པའི་ངན་གཡོའི་སྲིད་ཇུས་དང་
གསུམ།”ཞེས་བརྗོད་དུས།
ཚེ་སྐྱིད་ཀྱིས་ཁ་ཕྲོགས་ཏེ། “ཡ་མཚན་པ་ལ། རྒྱ་ནག་ལ་མི་འབོར་བོད་པ་ལས་ལྡབ་
འགྱུར་གྱིས་མང་ཀྱང་བོད་པ་ཁོང་ཚོའི་མངའ་ཁོངས་ལ་གཏོང་དོན་ཅི་ཡིན་ནམ།”
“བོད་ཀྱི་སློབ་མ་དེ་དག་རྒྱ་ནག་ཏུ་གཏོང་བའི་དམིགས་ཡུལ་ནི་ཁོ་ཚོ་མ་འོངས་པར་
བོད་མི་རིགས་ཀྱི་རིག་གཞུང་དང་རིག་གནས་ལ་སྦྱངས་པ་ཞན་ཞིང་། ཆབ་སྲིད་དབང་
སྒྱུར་གྱི་ལག་ཆར་བེད་སྤྱོད་ཡོད་པའི་ནོར་འཁྲུལ་གྱི་འཆར་གཞི་དང་བཞི། །
གཞན་ཡང་དེ་དག་གིས་རྒྱ་ནང་དུ་ལོ་བདུན་ནས་བརྒྱད་བར་གྱི་དུས་ཡུན་ཁྲོད་སློབ་
སྦྱོང་བྱེད་དགོས་པ་དང་། སློབ་མ་ཚོ་ཐེངས་གཅིག་ལས་གུང་གསེང་གཏོང་གི་མེད་པས་
བོད་ཕྲུག་མང་བོས་བོད་སྐད་བརྗེད་པ་དང་། བོད་ཡིག་ཤེས་པ་དག་ཀྱང་བཀོལ་སྤྱོད་
ཀྱི་ཁོར་ཡུག་མེད་པ་སོགས་ཀྱི་དབང་གིས་ཉམས་རྒུད་དུ་འགྲོ་ཀྱིན་ཡོད་པའི་ཚབས་
ཆེན་གྱི་རང་བཞིན་དང་ལྔ། ད་དུང་རྒྱ་གཞུང་གིས་བཙུགས་པའི་སློབ་གྲྭ་ཁག་ཏུ་སློབ་
ཚན་ཚང་མ་རྒྱའི་སྐད་ཡིག་གི་ཐོག་ཁྲིད་པ་དང་། དེ་མིན་གཞུང་གི་ཆབ་སྲིད་དང་
འབྲེལ་བའི་སློབ་ཚན་མང་བོ་ཁ་སྣོན་བྱས་པའི་གནོན་ཤུགས་འོག་ནས་བོད་ཕྲུག་གཙོ་
བྱས་པའི་གྲངས་ཉུང་མི་རིགས་ཀྱི་སློབ་མ་ཚོས་སོ་སོའི་མི་རིགས་ཀྱི་སྐད་ཡིག་ལ་སྦྱོང་
བ་བྱེད་མི་ཐུབ་ལ། ཆེད་ལས་སློབ་ཚན་ཡང་སོ་སོའི་འདོད་འདུན་བཞིན་འདེམས་རྒྱུའི་
170



མུ་འབྲེལ་བརྩམས་སྒྲུང་།
ཐོབ་ཐང་ཡང་མེད་པ་སོགས་ཆེས་ཡིད་སྐྱོ་ཞིང་ཡ་ང་བའི་གནས་ཚུལ་དང་དྲུག ད་
དུང་བོད་ཀྱི་ས་ཁུལ་འགའ་ལ་སློབ་ཆུང་གི་དགེ་རྒན་ལོ་ངོ་ཉི་ཤུ་ནས་སུམ་ཅུ་བར་རྒྱུན་
མཐུད་ཀྱི་ཕྱག་ལས་གནང་མྱོང་བའི་མི་རིགས་ཀྱི་ཤེས་ཡོན་ཅན་ནམ་མཁྱེན་རྒྱ་ཅན་
དག་རིམ་པས་ངལ་གསོའི་རྒན་ཡོལ་བྱེད་དུ་བཅུག་སྟེ། ཁོང་ཚོར་མི་རིགས་ཀྱི་རིག་
གནས་ཐོབ་ཐང་རྩོད་པའི་སྤོབས་པ་རྩ་བ་ནས་མེད་པར་བཟོས་པའི་སྐོར་ལ་ཟུར་ཟ་
དང་སུན་འབྱིན་བྱས་པའི་སྐོར་དང་བདུན་སོགས་ཡོད་རེད། ད་ཡོད་ཚད་འཕྱིས་ཚར་
རེད། ཁོ་བཟུང་དོན་ཡང་འདི་ཡིན་པ་ཐག་གིས་ཆོད་”ཅེས་བཤད་པ་དང་མོའི་མིག་
ལས་མུ་ཏིག་ལྟ་བུའི་མིག་ཆུའི་རྡོག་པོ་རེ་རེ་འགོག་མེད་དུ་བཞུར་ནས་འོང་།
ཞའོ་ཧུང་གི་སྐད་ཆ་ལ་ཉན་གྱིན་ཉན་གྱིན་ཚེ་སྐྱིད་ཀྱི་སེམས་ལ་སྔོན་ལས་ལྷག་པའི་
དངས་སྐྲག་དང་འཇིགས་སྣང་། སེམས་ཚེགས་ཤིག་སྐྱེས། །
ཚེ་སྐྱིད་ཀྱིས་ “ཞའོ་ཧུང། འདི་ང་རང་ལན་པས་རེད་”ཅེས་བཤད་དེ་ཐོད་པར་ལག་
པས་བསྐྱོར་ནས་བསྡད།།
ཞའོ་ཧུང་གིས་ “ཨ་མ་ཨ་མ་། ཁྱོད་ཀྱིས་དོན་དག་ཅིག་ང་ལ་གསང་བ་འདྲ་”ཞེས་
བཤད། །
“རེད་ཡ། ངས་ཁྱོད་གཉིས་ལ་དོན་དག་ཅིག་གསང་ཡོད། ཟླ་སྔོན་མའི་ནང་ང་མཆོད་
འཇལ་ལ་སོང་ནས་ཕྱིར་ལོག་དུས་འུ་ཚང་གི་སྒོ་ཕྱེ་འདུག བཀྲ་ཤིས་རྡོ་རྗེའི་ཁང་བའི་
སྒེའུ་ཁུང་ཡང་ཕྱེ་འདུག ཁང་བའི་ནང་ཤོག་བུ་འགའ་སྟོར་འདུག ཡིན་ཡང་། མི་ཞིག་
ཡོང་བའི་རྐང་རྗེས་དང་རྟགས་མཚན་སོགས་གང་ཡང་མ་མཐོང་ལ། ཅ་དངོས་རྣམས་
ཀྱང་སྔོན་བཞིན་འདུག ངའི་བསམས་པར་ང་འགྲོ་ཁར་སྒོ་ལྕགས་བརྒྱག་རྒྱུ་བརྗེད་པ་
171



མིག་ཆུ་ཐ་ར་ར།
རེད་སྙམ། དེ་བས་གནས་ཚུལ་དེ་ཁྱོད་གཉིས་ལ་མ་བཤད་པ་ཡིན།”
ཞའོ་ཧུང་གི་མིག་ཟུང་གིས་ཚེ་སྐྱིད་ལ་ཅེར་བ་ལས་ཅི་ཡང་མ་བཤད། འོན་ཀྱང་མོའི་
ཁོག་ཏུ་ལྷུང་བའི་མིག་ཟུང་གིས་ཚེ་སྐྱིད་ལ་ཁྱོད་ཀྱིས་གནས་ཚུལ་འདི་སྔ་མོ་ནས་བཤད་
ཡོད་པ་ཡིན་ན་ཆག་སྒོ་འདི་འདྲ་བྱུང་མི་སྲིད་ཅེས་མོ་ལ་འཁང་ར་དང་ལེ་གདའ་བྱེད་
ཀྱིན་པ་དང་ཀུན་ནས་མཚུངས། ཚེ་སྐྱིད་ཀྱིས་སེམས་གཏིང་ནས་མོ་ལ་དགོངས་དག་
གྲངས་མེད་ཅིག་ཞུ་འདོད་བྱུང་ལ། བརྗོད་དུ་མེད་པའི་སྙིང་རྗེ་ཞིག་ཀྱང་ངང་གིས་སྐྱེས།
མི་ཚེ་ནི་ཇི་འདྲའི་རྙོག་འཛིང་ཆེ་བ་ལ་ཨང་། རེ་དོགས་གཉིས་ཀྱི་ཀློང་ནས་ལོ་གཅིག་
འདས་རྗེས་ཀྱི་ཉིན་གཅིག་ལ་ཁོང་ཚོས་བཀྲ་ཤིས་རྡོ་རྗེ་བཙོན་ཁང་དུ་བཀག་ཉར་བྱས་
ཡོད་པ་ཤེས། ཁོང་རྒྱལ་ཁབ་ཀྱི་ངོ་ལོག་པ་ཏཱ་ལའི་རུ་ཚོགས་ཀྱི་རྒྱུགས་ཁྱི་ཞེས་པའི་ཉེས་
མིང་འོག་བཙོན་དུ་བཅུག་པའི་སྐད་ཆ་གོ་ཡང་། བཙོན་ཁང་གང་གི་ནང་དུ་ཡོད་པ་མ་
ཤེས་པས་ཐུགས་འཕྲད་ནི་ཉིན་མོའི་སྐར་མ་ལྟ་བུར་གྱུར། ཁོང་ཚོའི་ཁྱིམ་ལ་ཡང་ལོག་
སྤྱོད་པའི་ཉེས་མིང་བཏགས། ཞའོ་ཧུང་ལ་ལས་ཁུངས་དང་སྤྱི་ཚོགས་སྟེང་ལྟ་སྟངས་
ཀྱང་སྡུག་ཏུ་ཕྱིན་ལ་གླ་ཆ་ཡང་དུས་ལྟར་མ་སྤྲད་པས་ཁོ་ཚོའི་འཚོ་བ་ལ་ཡང་དཀའ་
ངལ་རིམ་པར་བྱུང་། དྲན་གདུང་གི་མནར་གཅོད་དང་ཐབས་སྐྱོ་བའི་གནས་སྟངས་
འོག་ནས་ཞའོ་ཧུང་གི་རང་གཤིས་ལའང་འགྱུར་བ་ཐེབས། ནམ་ཡིན་ཡང་མོས་མི་
ཡོད་ཚད་ལ་ཁོང་ཁྲོའི་རྣམ་འགྱུར་སྟོན་ཞིང་ཚིག་རྩུབ་སྨྲ་མཁན་ཞིག་ཏུ་གྱུར། ཁྱིམ་
དུའང་སྡུག་སྨྲེ་འདོན་པ་དང་བུ་བསྟན་འཛིན་ཟླ་བ་ལ་རྡུང་བ་སོགས། མདོར་ན་
སེམས་ལ་སྐྱོ་སྣང་ཉར་མ་ཐུབ་རྐྱེན་ཁོང་ཚོའི་འཚོ་བ་ལ་ཁ་དོག་བྲལ་ཞིང་། ཉིན་ཟླ་ཧ་
ཅང་རིང་བ་ལྟ་བུའི་ཚོར་སྣང་བྱུང་། དྲང་མོར་བཤད་ན་ཁོ་གཉིས་ལ་ཅི་ཁག བཀྲ་
172



མུ་འབྲེལ་བརྩམས་སྒྲུང་།
ཤིས་རྡོ་རྗེ་ཡི་ཤི་གསོན་ཙམ་ཡང་མི་ཤེས་པའི་སྡུག་སྣང་དང་། སེམས་འཚབ་ཀྱི་སྐྱོ་སྣང་
ཧ་ཅང་མོད། སྐབས་དེར་ཁོང་ཚོར་སེམས་གསོའི་སྙིང་གཏམ་བརྗོད་མཁན་ཞིག་ནམ་
མཁའི་མེ་ཏོག་གི་གཟུགས་སུ་གྲུབ། ནམ་རྒྱུན་མཉམ་བཟའ་མཉམ་འཐུང་བྱེད་མཁན་
དག་གིས་ཀྱང་མཐོང་ཡང་མ་མཐོང་ཁུལ་བྱས་ཏེ་གཡོལ་ནས་འགྲོ་བ་མཐོང་དུས་ཁོང་
ཚོའི་བྱ་སྤྱོད་ལ་ལེ་བདའ་དང་འཁང་རས་བརྟས་ནས་འོངས་ཀྱང་། རྗེས་སུ་ཁོང་ཚོའི་
དཀའ་ངལ་མང་བོ་ཞིག་རྟོགས་ཡོང་དུས་རང་ཉིད་ཀྱི་དཀའ་ངལ་རང་ཉིད་ཀྱིས་
གདོང་ལེན་བྱེད་པ་ལ་སུ་ལའང་ཁག་འཇོག་ས་དང་ཁ་གཡོར་ས་མེད་པའི་གནས་
ལུགས་རྟོགས་པས། །
ཞའོ་ཧུང་གིས་ “ཨ་མ། འདི་དག་ཚང་མ་རྒྱ་ནག་གི་ངན་ཇུས་ཡིན་པས་ཁོང་ཚོར་བྱ་
ཐབས་བྲལ”ཞེས་བཤད།
ཚེ་སྐྱིད་ཀྱིས་སྐྱོ་སྣང་གི་དབུགས་རིང་ཞིག་འཐེན་རྗེས། “རེད། རེད། ཁོང་ཚོར་ཁག་ཡོད་
རྒྱུ་མ་རེད་”ཅེས་ཁོང་ཚོར་ཡང་ཁག་མེད་ཚུལ་ལབ། དེ་དུས་ཁོང་ཚོས་ཨ་རིར་ཡོད་
པའི་བུ་མོ་ལྷ་མོ་སྒྲོལ་མ་ལ་ཡིག་འབྲེལ་ཐེངས་འགའ་བྱས་ཀྱང་། ཡིག་ལན་གཏན་ནས་
མ་བསླེབས། དེ་ལྟར་སྐྱོ་སྣང་དང་། རེ་སྒུག དྲན་གདུང་གི་ན་ཟུག་ཁྲོད་ནས་ལོ་ངོ་ཧིལ་ .
བོ་ལྔ་ཏག་ཏག་བུད་སོང་། དེ་དུས་ཚེ་སྐྱིད་ཀྱི་རེ་སྒུག་གི་མིག་ཟུང་རྦད་དེ་ཁོག་ལ་ལྷུང་།
ཡིན་ཡང་ཞའོ་ཧུང་དང་བསྟན་འཛིན་ཟླ་བ་གཉིས་ཀྱི་རེ་སྒུག་གི་མིག་ཟུང་ལ་ད་དུང་
གསོན་རེ་ཉམས་པ་མེད་པར་བསྡད་འདུག ཟ་མ་ཞིམ་པོ་ཞིག་ནམ་ཟས་ཀྱང་བཀྲ་ཤིས་
རྡོ་རྗེ་ལ་སྐལ་འཇོག་རྒྱུ་གཏན་ནས་མི་བརྗེད།
ཀྱི་ཧུད། མ་ཤི་གསོན་བྲལ་གྱི་སྡུག་བསྔལ་ནི་ཇི་འདྲའི་སྐྱི་ཡ་བ་ཞིག་རེད་ཨང་། རེ་བ་
13



མིག་ཆུ་ཐ་ར་ར།
དང་དོགས་པའི་ཀློང་ནས་ཁོང་ཚོར་ཐོབ་པ་ནི་འཁྱག་སིབ་སིབ་ཀྱི་མིག་ཆུ་དང་བཟོད་
བྲལ་སྡུག་བསྔལ་གྱི་ན་ཟུག་ལས་མ་འདས། དེ་ལྟ་བུའི་གནས་སྟངས་འོག་ཚེ་སྐྱིད་ཀྱིས་
རང་ཉིད་བཞིན་སྡུག་བསྔལ་མྱོང་བཞིན་པའི་མ་གྱུར་སེམས་ཅན་ཐམས་ཅད་མྱུར་ནས་
མྱུར་དུ་སྡུག་བསྔལ་གྱི་རྒྱ་ལས་གྲོལ་བའི་སྨོན་ལམ་སྙིང་ནས་བརྒྱབས། ངོ་མ། ཆོས་ཀྱི་
བྱིན་རླབས་ཧ་ཅང་ཆེ་སྟེ། ཆོས་དོན་ཅུང་གོ་བའི་རྐྱེན་གྱིས་མོའི་བསམ་བློ་གཏོང་སྟངས་
གཞན་དང་གཏན་ནས་མི་འདྲ་བས་མནའ་མ་དང་ཚ་བོ་གཉིས་ལ་གང་ཐུབ་ཀྱིས་
བསླབ་བྱ་བརྒྱབས་ཏེ་མྱ་ངན་ཆུང་དུ་འགྲོ་བར་འབད་བརྩོན་བྱེད་པར་མ་ཟད། རང་
སེམས་རང་གིས་གཅུན་ཐབས་ཀྱང་བྱས།
ཁྲི་མུན་གྱི་ནད་གཅོང་།
དབྱིག་འཛིན་མས་སྔོ་ལྗང་གི་ན་བཟའ་བཀླུབས་ཤིང་མཁའ་དབྱིངས་ནས་
སྦྲང་ཆར་སིལ་མ་ཟིམ་ཟིམ་དུ་འབབ་པའི་དབྱར་གཞུང་གི་ནངས་མོ་ཞིག་ལ་ཚེ་སྐྱིད་
ཚང་གི་བཟའ་མི་ཚོས་ཞོགས་ཟས་ཟ་བཞིན་པའི་སྐབས་རྒྱལ་སྒོའི་ཅོང་སྒྲ་ཐེངས་དུ་
མར་གྲགས་བྱུང་། བསྟན་འཛིན་ཟླ་བས་ཁོ་མོ་གཉིས་ལ་གཅིག་བལྟས་རྗེས་ཅི་ཡང་མི་
བཤད་པར་སྒོ་དབྱེ་རུ་བུད་སོང་། ཁོ་སོང་ནས་གང་འཚམས་ཤིག་འདས་ཀྱང་ཕྱིར་མ་
ཡོང་བས། ཞའོ་ཧུང་གིས་ལག་གི་ཅ་ཕོར་མདུན་ཅོག་སྟེང་བཞག་སྟེ་ “ཨ་མ་ང་སོང་
ནས་་བསྟན་འཛིན་བོས་ཡོང་། ཁོས་རྩེད་གྲོགས་ཚོ་མཐོང་ན་ཁ་ལག་ཟ་རྒྱུ་ཡང་བརྗེད་
འགྲོ་”ཞེས་བཤད་པར།
174



མུ་འབྲེལ་བརྩམས་སྒྲུང་།
“ཡ་ཡ་། ཁྱོད་སོང་། ཁྱོད་སོང་”ཞེས་གང་མྱུར་འགྲོ་བར་བསྐུལ།
ཞའོ་ཧུང་སོང་ནས་ཡུན་རིང་ལ་མ་ཡོང་བས་ཚེ་སྐྱིད་ཀྱི་སེམས་འཚབ་བ་འཚུབ་བེར་
གྱུར། མོས་རྣ་བ་གཏད་དེ་ཉན་དུས་སྒོའི་ཕྱི་རོལ་ནས་ངུ་སྒྲ་ཞིག་གྲགས་པ་ཐོས་
པས། མོ་འདུག་མ་བཟོད་པར་ཐེ་ཚོམ་དང་བཅས་སྒོའི་ཕྱི་རོལ་ཏུ་སོང་། དེ་རུ་མནའ་
མ་དང་ཚ་བོ་གཉིས་ཀྱིས་མི་ཞིག་ལ་འཐམས་ནས་བསྡད་པ་མཐོང་།
ཚེ་སྐྱིད་ཀྱིས་མི་འདི་སུ་ཡིན་ནམ། ཁོ་ཚེ་རིང་ཡིན་ནམ། ཡང་ན་སུ་ཡིན་ནམ་སྙམ་
བཞིན་ཁོ་ཚོའི་ཕྱོགས་ལ་སོང་། མོ་ཁོ་ཚོའི་འགྲམ་དུ་བསླེབས་དུས་མི་དེ་བཀྲ་ཤིས་རྡོ་རྗེ་
ཡིན་པ་གསལ་བོར་མཐོང་ཡང་། མོས་རང་ཉིད་ལ་མིག་འཁྲུལ་བྱུང་བ་རེད་སྙམ་ནས་
ཡང་དང་བསྐྱར་དུ་བལྟས། ཁོའི་གདོང་ན་དགའ་སྤྲོ་དང་། དྲན་གདུང་། མནར་གཅོད་
ཀྱི་མིག་ཆུ་འགོག་མེད་དུ་བཞུར་གྱིན་འདུག་ལ་ཁོའི་དཀར་ཞིང་སྒོར་བའི་གདོང་ནག་
ཅིང་རིད་པ་ཞིག་ཏུ་གྱུར་འདུག ཚེ་སྐྱིད་ཀྱིས་སྙིང་དང་འདྲ་བའི་བུས་མིག་ཆུ་བཞུར་
བ་མཐོང་བས་སེམས་ལ་འགྲེལ་བརྗོད་བྱེད་མི་ཤེས་པའི་ན་ཟུག་ཅིག་གིས་གཏམས་པའི་
མོད་ལ་ངག་ལས་ཚིག་གཅིག་ཀྱང་མ་ཐོན། ཁོང་ཚོ་གསུམ་ཕན་ཚུན་ལ་འཐམས་པའི་
སྣང་བརྙན་དེ་ཚེ་སྐྱིད་ཀྱི་སེམས་ནས་དུས་གཏན་དུ་ཡལ་བ་མེད་ཅིང་སྙིང་ཉེ་བའི་ཕྱིར་
དྲན་དུ་གྱུར། མོས་ཡུད་ཙམ་ལ་ཁོ་ཚོར་ཅེར་ནས་བསྡད། ཁོ་རང་བདེ་འཇགས་ངང་
ཕྱིར་ལོག་ཐུབ་པ་ནི་དཀོན་མཆོག་གི་བཀའ་དྲིན་ཡིན་བསམས་ལ་ཇི་སྲིད་རང་ཉིད་མི་
ཡུལ་དང་མ་བྲལ་དེ་སྲིད་དུ་ཁྱིམ་མི་ཚོས་བདེ་སྐྱིད་ཀྱི་འཚོ་བ་ཞིག་ལ་རང་དབང་གིས་
རོལ་ཐུབ་བར་སྨོན་ལམ་བརྒྱབས། བཀྲ་ཤིས་རྡོ་རྗེ་ཡིས་མགོ་བོ་ཡར་བཀྱགས་དུས་ཚེ་
སྐྱིད་ཀྱི་གདོང་ལ་འཛུམ་མདངས་ཤིག་མངོན་སྟེ་ཁོང་ཚོར་བལྟས་བསྡད་པ་མཐོང་།
75



མིག་ཆུ་ཐ་ར་ར།
“ཨ་མ་ཨ་མ་་་”ཞེས་བོས་ཏེ་མོའི་ཕྱོགས་སུ་རྒྱུགས།
ཚེ་སྐྱིད་ཀྱིས་ཁོ་དངོས་སུ་མཐོང་ཞིང་ལག་པས་རེག་ཐུབ་པ་བྱུང་བས་སེམས་ལ་བརྗོད་
མི་ཤེས་པའི་སྤྲོ་སྣང་རྒྱས།
“བུ། ཁྱོད་ཀྱིས་དཀའ་ལས་མྱངས་སོང་། ཡོད་ཚད་ང་ལན་པ་ཡིན།”ཞེས་བཤད་པ་དང་
མིག་ཆུ་འགོག་མེད་དུ་བཞུར།
“ཨ་མ། ཁྱོད་ཀྱིས་ཅི་ཟེར། ཁྱོད་རང་ལན་པ་ག་ལ་ཡིན། ཡོད་ཚད་ལས་དབང་རེད།”
“་རེད། རེད། རེད། ལས་དབང་རེད། གང་ལྟར་ཁྱོད་ཕྱིར་ལོག་ཡོང་བས་ང་ཚོའི་སེམས་
པ་བདེ་སོང་།”
“ཨང་། ང་ཚོས་ཁྱོད་བཙན་ཁྲིད་བྱས་པའི་ནངས་མོ་ནས་མཉམ་འཛོམས་ཤིག་ལ་རེ་
ནས་བསྡད་པ་ཡིན”ཞེས་སྨྲས།
ཁོང་ཚོར་ཕན་ཚུན་ལ་བཤད་འདོད་པའི་སྐད་ཆ་ཧ་ཅང་མང་ཡང་མགོ་གང་ནས་རྩོམ་
དགོས་པའང་མ་ཤེས་པས་སྨྲ་བ་ཅི་ཡང་མེད་པར་ཡུད་ཙམ་ལ་ལྷག
བསྟན་འཛིན་ཟླ་བས་ “ཨ་ཕ་ཁྱོད་སྔོན་ནས་མི་ཡོང་དོན་ཅི། ང་ལ་ལེགས་སྐྱེས་ཉོས་
ཡོད་དམ།”ཞེས་བྱིས་བློ་དྲི་མ་མ་ཡལ་བའི་ངང་དྲིས་པར། །
ཁོས་རང་གི་བུའི་མགོ་ལ་བྱིལ་བྱིལ་འགའ་བཏང་རྗེས། “ཨ་ཕས་ཁྱོད་ལ་ལེགས་སྐྱེས་
མང་བོ་མང་བོ་ཉོས་ཡོད།”
“ངས་བལྟས་ན་འགྲིག་གི་རེད་དམ།”
“འགྲིག་དང་འགྲིག” ཟེར་ཞོར་ཁུག་མ་ལས་ལམ་བར་དུ་ཉོས་ཡོང་བའི་རླངས་འཁོར་
ཆུང་ཆུང་གཉིས་པོ་དེ་ཁོ་ལ་སྤྲད།
176



མུ་འབྲེལ་བརྩམས་སྒྲུང་།
“ངའི་རྩེད་མོ་རྩེ་རོགས་ལ་འགྲོ་དང་”ཞེས་བཤད་དུས།
ཞའོ་ཧུང་གིས་ “ངེད་གཉིས་འགྲོ། ཨ་ཕ་ཐག་རིང་ནས་ཡོང་བས་ཐང་ཆད་ཡོད་ནི་
རེད།”ཅེས་བཤད་དེ་ཁོ་རྩེད་སར་ཁྲིད་སོང་།
ཚེ་སྐྱིད་ཀྱིས། “བུ། ལོ་འདི་དག་གི་ནང་ཁྱོད་གང་དུ་བཙན་ཁྲིད་བྱས་སོང་།”
“ངས་ཀྱང་ཧ་མི་གོ ཁོང་ཚོས་གསང་བའི་སྒོ་ནས་བཙོན་ཁང་ཞིག་ཏུ་ཁྲིད་སོང་།”
“ངེད་གཉིས་ཀྱིས་ཁྱོད་བཙལ་ཡང་འཆི་གསོན་གྱི་གནས་ཚུལ་ཙམ་ཡང་གཏན་ནས་མ་
ཤེས།”
“ཨ་མ། ངས་ཁྱོད་ཚོ་སྡུག་ལ་གཏད་སོང་། ཁྱོད་ཚོས་དཀའ་ལས་མྱངས་ཡོད་པ་
ཐག་གིས་ཆོད།”
“བུ། ང་ཚོར་གོས་རང་འགྲུབ་དང་ཟས་རང་འགྲུབ་ཡིན་པས་དཀའ་ལས་ག་ལ་ཡོད།” .
ཞའོ་ཧུང་བུ་དང་མཉམ་དུ་རྩེད་མོ་ཅུང་ཙམ་རྩེས་རྗེས་བསྟན་འཛིན་ཟླ་བ་བཞག་ནས་
ནང་དུ་ཡོང་སྟེ་ཁོང་གཉིས་ལ་ཇ་ཁ་སྣོན་བརྒྱབས་རྗེས་ས་ལ་བསྡད་ནས་ཁོང་གཉིས་ཀྱི་
ཁ་བརྡ་ལ་ཉན། ཚེ་སྐྱིད་ཀྱིས་“བུ། ཁྱོད་ཁོང་ཚོས་ཇི་ལྟར་བཟུང་སོང་།”ཞེས་དྲིས་
པར། “མཚན་མོ་དེར་གྱོན་ཆས་ནག་པོ་གྱོན་ཞིང་ཁ་རས་ནག་པོ་བརྒྱབས་པའི་མི་
དེ་དག་གིས་ངའི་མགོ་ལ་སྲ་མཁྲེགས་ཀྱི་དངོས་པོ་ཞིག་གིས་གཞུས་ཏེ་ཁ་ནང་དུ་རས་
བརྫངས་པ་དང་། གདོང་ལ་རས་ཁུག་ནག་པོ་ཞིག་གཡོགས་རྗེས་རླངས་འཁོར་ལ་སྡོད་
དུ་བཅུག དེ་ལྟར་ཉིན་མང་བོ་ཞིག་ལ་འགྲུལ་བཞུད་བྱས། ལམ་ཁར་ང་ལ་ཟ་མ་ཉུང་
ཙམ་ལས་སྤྲོད་ཀྱི་མི་འདུག ངས་ཁོང་ཚོར་ཁྱོད་ཚོས་ང་བཟུང་དོན་ཅི། ང་ཅིའི་ཕྱིར་
བཟུང་དགོས་པ་རེད་ཅེས་ཐེངས་མང་ལ་དྲིས་ཀྱང་ཨ་ལན་མི་སྟེར། ངས་སྐད་ཆེན་པོ་
7



མིག་ཆུ་ཐ་ར་ར།
བརྒྱབས་དུས་མགོ་ལ་གློག་དབྱུག་གིས་གཞུ་བར་བྱེད། ཟ་མ་ཟ་བའི་དུས་ཡུན་ཐུང་ངུ་
ནང་མ་གཏོགས་ཁོང་ཚོས་ངའི་མགོ་ལ་རས་ཁུག་སྐོན་རྐྱང་བྱེད་པས། ངས་རང་ཉིད་ས་
ཆ་གང་དུ་འཁྲིད་ཀྱིན་ཡོད་པའངཤེས་ཐབས་བྲལ་སོང་། འདུ་འཛི་དང་འུར་ཟིང་མེད་
པའི་ས་ཆ་ཞིག་ལ་འབྱོར་དུས་ངའི་གདོང་གི་རས་ཁུག་ནག་པོ་དེ་བླངས་སོང་། ཐང་
ཆེན་པོ་ཞིག་གི་སྟེང་ན་མཁར་མཐོན་པོ་ཞིག་ཡོད་པ་དེའི་ཕྱོགས་སུ་ཁྲིད་ནས་འགྲོ་
བཞིན་པ་མཐོང་། ཁང་བ་དེའི་སྟེང་ལ་ལྕགས་ཚེར་གྱི་ར་བས་བསྐོར་འདུག་པ་མཐོང་
བ་ཙམ་གྱིས་བཙོན་ཁང་ཞིག་ཡིན་པ་གསལ་བོར་ཤེས་ཐུབ། དེ་དུས་ངའི་སེམས་ལ་
དངངས་སྐྲག་ཅིག་བྱུང་བའི་མོད་ལ་སྐྱོ་སྣང་ཞིག་ཀྱང་ངང་གིས་སྐྱེས། ང་ཚོ་སྒོ་འགྲམ་
དུ་བསླེབས་པ་དང་མེ་མདའ་འཕྲེད་དུ་འཁུར་བའི་དམག་ཅིག་གིས་ཁྲོག་སྒྲ་དང་
བཅས་ཏེ་རྒྱལ་སྒོ་ཆེན་པོ་དེ་ཕྱེ་སོང་ལ། ནང་དུ་མེ་མདའ་འཕྲེད་དུ་བཟུང་བའི་དམག་
མི་འགའ་ཡར་འགྲོ་མར་འགྲོ་བྱེད་པ་ལས་ཅི་ཡང་མཐོང་རྒྱུ་མི་འདུག གྱོན་པ་ནག་པོ་
གྱོན་པའི་མི་དེ་གཉིས་དང་ང་ཚོ་ལྕགས་སྒོ་ཆུང་ཆུང་གཉིས་བརྒྱུད་དེ་ཁང་བ་ཞིག་གི་
སྒོ་འགྲམ་དུ་བསླེབས། སྒོ་རེ་རེའི་མདུན་དུ་སྲུང་དམག་རེ་འདུག་ལ་ཁོང་ཚོས་ངའི་
རོགས་པ་དེ་གཉིས་མཐོང་བ་དང་ལག་པ་གཡས་པ་རྣ་རྩེས་སྦྱོར་ཞིང་རྐང་བ་གཡས་པ་
ས་ལ་ཅལ་སྒྲ་དང་བཅས་གུས་ཉམས་སྟོན་པ་ལ་བལྟས་ན་ཁོ་གཉིས་དམག་མི་དཀྱུས་མ་
ཞིག་མ་ཡིན་པ་གསལ་བོར་ཤེས་སོང་། སྲུང་དམག་ཞིག་གིས་ང་ཁང་བ་ཆེན་པོ་ཞིག་གི་
ནང་དུ་ཁྲིད་དེ་ཨང་༡༢༤༦ བྲིས་པའི་བཙོན་པའི་ལྭ་བ་ཞིག་གྱོན་དུ་བཅུག་རྗེས་ཁང་
བ་ཆུང་ཆུང་ཞིག་གི་ནང་དུ་ཁྲིད། ཁང་བ་དེ་གཏིང་ཧ་ཅང་རིང་ལ་ཁོད་ཤིན་ཏུ་དོག་
སྒེའུ་ཁུང་གཅིག་ལས་མི་འདུག དེའི་ནང་ཉལ་ཁྲི་གཅིག སོ་འཁྲུ་གཅིག སོ་སྨན་
78



མུ་འབྲེལ་བརྩམས་སྒྲུང་།
གཅིག ཁ་ངོ་འབྱེད་བྱེད་གཅིག གསང་སྤྱོད་གཅིག་བཅས་ལས་གཞན་ཅི་ཡང་མི་
འདུག ཁང་བ་དེའི་ནང་ཅི་ཡང་མེད་པ་དང་དུས་བཞིའི་དབྱེ་བ་མེད་པར་ཉི་འོད་
ཀྱང་མཐོང་མི་ཐུབ་པས་ཐ་ན་ཉིན་མཚན་གྱི་དབྱེ་བའང་འབྱེད་པར་ཧ་ཅང་ཁག
ཉིན་ལྔ་དྲུག་རིང་ཁང་བ་དེའི་ནང་བཅུག་སྟེ་ཟ་མ་ཅུང་ཙམ་རེ་འཚལ་མ་རེར་སྤྱོད་པ་
ལས་གཞན་འདྲི་གཅོད་སོགས་ཅི་ཡང་བྱས་མ་སོང་། ཉིན་བདུན་པ་དང་བརྒྱད་པ་
གཉིས་ལ་ང་ཕྱི་ལོགས་སུ་ཐོན་བཅུག་ནས་རྐང་བ་དང་ལག་པ་ལ་ལྕི་ཞིང་མཁྲེགས་པའི་
ལྕགས་སྒྲོག་བརྒྱབས་ཏེ་ཁང་བ་ཞིག་གི་ནང་དུ་ཁྲིད་སོང་། དེ་རུ་དམག་དཔོན་གྱི་ལྭ་བ་
གྱོན་པའི་མི་རྒྱགས་པ་ཞིག་འདུག གདོང་ནི་ཟླ་ལྟར་སྒོར་ཞིང་ཆེ་ལ། མིག་གཉིས་ཆུང་
ཡང་རྣོ་ངར་ལྡན་པ། སྨིན་མ་ནག་ཀྱང་སྡུག་པ། དཔྲལ་བ་ཆེ་ཞིང་ཅུང་ཙམ་ཕྱིར་འབུར་
བ། མཆུ་ཤ་མཐུག་ཀྱང་དམར་བའི་དཔོན་པོ་ཞིག་ཉམས་དང་བཅས་ཏེ་རྐུབ་སྟེགས་
སྟེང་བསྡད་འདུག ཁོའི་གཡས་གཡོན་དུ་མེ་མདའ་འཁུར་བའི་དམག་མི་གཉིས་ཀྱང་
ལངས་ཡོད་པ་མཐོང་། བཙོན་སྲུང་བ་གཉིས་ཀྱིས་ང་ལ་བཙན་གྱིས་པུས་མོ་སར་
འཛུགས་སུ་བཅུག རང་ཉིད་ལ་ཉེས་པ་མེད་བཞིན་དུ་འདི་ལྟར་བྱེད་དོན་ཅི་
ཡིན་ནམ་སྙམ་ནས་མི་དེར་བལྟས། ཁོས་ཀྱང་ཟུར་ཟ་དང་ཁོང་ཁྲོའི་འཛུམ་གྱིས་ང་ལ་
ཅེར་འདུག ངས་ཁོང་ཚོར་ཁྱོད་ཚོས་ང་དོན་མེད་དུ་བཟུང་དོན་ཅི་ཡིན་ཞེས་སྐད་
བརྒྱབ་སྟབས་དམག་དཔུང་དེས་མ་དགའ་བའི་ཉམས་ཀྱིས་ཡར་ལངས་ཏེ་ཡར་འགྲོ་
མར་འགྲོ་ཐེངས་འགའ་བྱས་རྗེས། ཁོའི་གདོང་དམར་བོར་གྱུར་ཞིང་། མིག་དང་རྣ་རྩ་
དག་ཀྱང་དམར་བོར་གྱུར་སོང་། ཁོ་སྟག་མོ་ངར་མ་བཞིན་ངའི་ཕྱོགས་སུ་རྒྱུགས་ཡོང་
ཏེ་ང་ལ་རྡོག་ཐོ་འགའ་གཞུ་ཞོར་ “ངོ་ཚ་མེད་པའི་ཁྱི་རྒན་ཁྱོད་ཀྱིས་ཇ་ལན་
179



མིག་ཆུ་ཐ་ར་ར།།
གཅིན་གྱིས་མཇལ་དོན་ཅི་ཡིན་”ཞེས་སྡིགས་དམོད་བྱེད་མགོ་བཙུགས་སོང་། ང་ནི་ན་
ཚའི་ཟུག་གཟེར་དང་རྣར་གཟན་པའི་ཚིག་རྩུབ་ཀྱིས་ཡོད་ཚད་བརྗེད་དུ་བཅུག་པ་
བཞིན་ཡོད་ཚད་རབ་རིབ་དང་མག་མོག་ཏུ་གྱུར། ཁོང་ཚོས་ངའི་གདོང་ལ་ཆུ་གྲང་མོ་
བྱོ་བས་དྲན་པ་སོས་སོང་། ང་སད་དུས་ཁོང་ཚོས་ང་བསྐོར་ནས་བསྡད་འདུག དམག་
དཔུང་དེའི་ཁ་ཤའི་ཡ་ཁ་དང་མ་ཁ་ཁོང་ཁྲོའི་དབང་གིས་ལྷབ་ལྷུབ་ཏུ་འདར་གྱིན་
འདུག ཁོས་ང་ལ་ “ལོག་སྤྱོད་པའི་རྗེས་འབྲང་བ་ཁྱོད་མ་ཤི་བར་དུ་སྒོ་འདི་ལས་ཐོན་
རྒྱུའི་རྨི་ལམ་ཙམ་ཡང་མ་གཏོང་”ཞེས་ངར་སྐད་ཀྱིས་སྒོ་ནས་ང་ལ་བཤད་སོང་། །
ངེས་ “ང་ལ་ཉེས་པ་ཅི་ཡང་མེད། ཁྱོད་ཚོས་ང་བཟུང་དོན་ཅི། ངས་གང་བྱས་པ་ནོར་
སོང་བ་རེད། ཁྱོད་ཚོས་ཤོད་དང་།”ཅེས་སྐད་བརྒྱབས་དུས་གློག་དབྱུག་གིས་ངའི་མགོ་
ལ་གཞུས་པས་ང་སླར་ཡང་་དྲན་པ་འཐོར་སོང་།
ང་སོད་དུས་སྔོན་འཇུག་སའི་ཁང་ཆུང་དེའི་ཉལ་ཁྲིའི་སྒང་བསྙལ་ཡོད་པ་ཚོར། ཡར་
ལངས་རྩིས་བྱས་ཀྱང་མགོ་བོ་ཧ་ཅང་ལྕི་བས་ལངས་མ་ཐུབ། རྐང་བ་ལའང་ན་ཟུག་
བཏང་ཡོང་བས་མགོ་ཨུ་ཚུགས་ཀྱིས་ཡར་འགྱོགས་ཙམ་བྱེད་དུས་ངའི་རྐང་བ་གཉིས་
ལ་ལྕགས་སྒྲོག་བརྒྱབ་འདུག
ལག་སྟེང་གི་དེ་གྲོལ་ཚར་ཡང་ན་ཟུག་ལ་བཟོད་བསྲན་བྱེད་མ་ཐུབ། ཉིན་དེ་ནས་བཟུང་
ངའི་རྐང་བར་ལྕགས་སྒྲོག་བརྒྱབ་ཅིང་བདུན་ཕྲག་གཅིག་གི་ནང་ངའི་རྐང་བའི་ལྕགས་
སྒྲོག་ཉིན་གསུམ་ལས་མི་གྲོལ་ཞིང་། ཟ་མ་ཡང་སྔོན་ལས་སྐྱོ་རུ་སོང་། མཚམས་རེར་ཟ་
མ་སྟེར་སའི་ཁུང་ཁ་ནས་ཚུར་གཡུགས་ཏེ་ཐང་ལ་བྱོ་རྗེས་བུད་འགྲོ། དེ་ནས་བཟུང་
ངའི་གྲོད་ཁོག་ཉིན་གཅིག་ལ་ཡང་འགེངས་མ་མྱོང་། ལྷག་པར་དུ་སུ་དང་གང་ལ་ཡང་
180



མུ་འབྲེལ་བརྩམས་སྒྲུང་།
-
-
འབྲེལ་འདྲིས་བྱེད་ས་མེད་པར་རང་ཉིད་གཅིག་བུར་སྡོད་དགོས་པས་ཧ་ཅང་ཁག དེ་
བས་སེམས་ལ་འདྲ་མིན་སྣ་ཚོགས་དྲན་རྐྱེན་སེམས་ཁྱོན་ནས་བདེ་མ་མྱོང་། ཉིན་ཞག་
གི་ཕྲེང་བ་རིམ་གྱིས་འདས་དུས་ངའི་ལུས་སྟོབས་ཉམས་ལ་འདས་ཟིན་པའི་བྱ་བ་ཡོད་
ཚད་ཀྱང་བརྗེད་པར་གྱུར་བ་ལྟ་བུར་གྱུར་སོང་། བཀྲེས་སྐོམ་གྱིས་མནར་བའི་མི་ཞིག་
ལ་མཚོན་ན་གནས་སྐབས་ཀྱི་སྡུག་བསྔལ་སེལ་ཐབས་བྱེད་པ་ལས་བྱ་བ་གཞན་བློ་ལ་
འཁོར་མི་ཐུབ། གཏན་ནས་ཐུབ་ཀྱི་མི་འདུག་ཅེས་རིམ་པ་བཞིན་བརྗོད་པར། ཚེ་སྐྱིད་
དང་ཞོའོ་ཧུང་གཉིས་ཀྱི་མིག་ནང་དུ་སེམས་འགུལ་དང་སྙིང་རྗེའི་མིག་ཆུ་ཤུར་ཤུར་དུ་
བཞུར་བས། བཀྲ་ཤིས་རྡོ་རྗེས་ “ཁྱོད་གཉིས་མིག་ཆུ་མ་འདོན་དང་། ད་ང་ནི་བསླེབས་
ཚར་བས་སྐྱོ་དགོས་དོན་མེད་” ཅེས་ཁོང་གཉིས་ལ་སེམས་གསོ་བྱས་པར། ཁོ་མོ་གཉིས་
ཀྱིས་མགོ་བོ་སྨད་ནས་བསྡད།
“ཡ། དེས་ན་ངས་དེའི་སྐོར་བཤད་རྒྱུ་མིན”ཞེས་བཤད་ཞོར་ཁང་བའི་ནང་ཞིབ་ལྟ་རེ་
བྱེད་ཀྱིན་བསྡད་པར།
ཚེ་སྐྱིད་ཀྱིས་ “ཨ་མའི་གཅེས་ཕྲུག་ཁྱོད་ཀྱིས་མུ་མཐུད་དུ་ཤོད་དང་། ངེད་གཉིས་ལ་
ཉན་འདོད་ཧ་ཅང་ཆེ།” “ཡ་ཡ་ངས་ཁྱོད་གཉིས་ལ་བཤད་ཆོག”ཅེས་ཡང་བསྐྱར་
འཆད་མགོ་བཙུགས་པར། ཁོ་གཉིས་ཀྱིས་དུངས་སྣང་གི་མིག་ཟུང་གིས་བཀྲ་ཤིས་རྡོ་
རྗེ་ལ་ཅེར་ཞིང་རྣ་བས་ཁོས་ཅི་བཤད་ལ་བསྒུགས་ནས་བསྡད་འདུག
ཉིན་ཟླ་མང་བོ་ཞིག་རིམ་གྱིས་འདས་པའི་ཉིན་ཞིག་ང་སྔོན་བཞིན་ཁང་བ་དེའི་ནང་
འདྲི་ཞིབ་བྱེད་དུ་འཁྲིད། འདྲི་ཞིབ་པ་སྔོན་གྱི་མི་དེ་མ་རེད། མི་དེས་མིག་ཤེལ་དང་ལུ་
བ། ལྷམ་སོགས་ཡོད་ཚད་ནག་པོ་ནག་རྐྱང་གོན་འདུག་ལ་གཟུགས་སྟོབས་ཆེ་བའི་
181



མིག་ཆུ་ཐ་ར་ར།
དཔོན་ཚུགས་ཅན་ཞིག་རེད། ཁོས་ང་ལ་ལོག་སྤྱོད་པ་ཁྱོད་དང་ཏཱ་ལའི་རུ་ཚོགས་བར་
འབྲེལ་བ་ཅི་ལྟར་བྱུང་མིན་གྱི་གནས་ཚུལ་གསལ་བརྗོད་བྱས་ཏེ་ནག་ཉེས་ངོས་ལེན་
བྱས་ན་གུང་ཁྲན་ཏང་གི་ཉེས་ཅན་ལ་འཛིན་པའི་སྲིད་ཇུས་ལ་གུ་ཡངས་ཡོད། གལ་
སྲིད་ཀླད་རྙིང་མཁྲེགས་བཟུང་གིས་ལོག་སྤྱོད་པའི་ལམ་ཕྱོགས་རྒྱུན་འཁྱོངས་བྱས་ན་ཚེ་
སྲོག་རྟ་རྔ་འདྲ་བོ་མྱུར་དུ་ཆད་ངེས་ཞེས་ངར་སྐད་ཀྱིས་བཤད་སོང་། ངས་ང་ལ་ནག་
ཉེས་མེད་བཞིན་དུ་བཙོན་འཇུག་བྱས་པ་ནི་ཀྲུང་གོ་གུང་ཁྲན་ཏང་གི་ཁྲིམས་ལུགས་
དང་རྒྱབ་འགལ་བྱས་པ་རེད་ཅེས་བཤད་པར། ཁོས་ངའི་སྐྲ་ལ་འཇུས་ཏེ་དཀྲུགས་
དཀྲུགས་ཐེངས་འགའ་བཏང་སོང་། དེ་ནས་ཁོས་དབུགས་སྟོད་ལ་འཚང་ཞོར་རྐུབ་
སྟེགས་སྟེང་དུ་བསྡད་དེ་ངའི་འགྲམ་དུ་ལངས་བསྡད་ཡོད་པའི་དམག་དེར་རྣམ་འགྱུར་
ཞིག་བྱས་སོང་། དམག་མི་དེས་ངའི་མགོ་ལ་གློག་དབྱུག་གིས་ཐེངས་གཉིས་གསུམ་ལ་
གཞུས་སོང་། དཔོན་པོ་དེས་སྐྱག་གཟན། འབུ་གསོས་ཏེ་མི་རུ་བཟོས་ན་ད་དུང་གཞུང་
ལ་ངོ་ལོག་བྱས། དྭ་ཕྲུག་ཁྱོད་ཟས་རང་འགྲུབ་དང་གོས་རང་འགྲུབ་ཀྱིས་རྒྱལ་ཁབ་ཀྱི་
ལས་བྱེད་པ་ཆགས་སུ་འཇུག་མཁན་ཁ་བྲལ་བ་ཏཱ་ལའི་རེད་དམ་རླབས་ཆེ་བའི་གུང་
ཁྲན་ཏང་རེད། ཁྱོས་གསལ་བོར་ཤོད་ཅེས་བཤད་དེ་ངའི་འགྲམ་དུ་ཡོང་ནས་ལུས་སྟེང་
ལ་གློག་དབྱུག་བར་མེད་དུ་བཙུགས་སོང་། དེ་ལྟར་ཐེངས་བཞི་ལྔ་ལ་འདྲི་ཞིབ་བྱས་
ཀྱང་ངས་ན་ཟུག་ལ་བཟོད་བསྲན་བྱས་ནས་བསྡད་པ་ཡིན།
ཉིན་ཞིག་འབྲི་དེབ་རྒྱབ་ཤ་དམར་བོ་ཅན་ཞིག་བཏོན་ཏེ་ང་ལ་སྟོན་ཞོར། འདི་
ཁྱོད་ཀྱིས་བཞག་པའི་བྱས་རྗེས་རེད། བྱས་རྗེས་འདི་ལྟ་བུ་འཇོག་མཁན་དེ་སྔོན་བྱུང་
ཡོད་ཟིན་ལ་ད་ལྟ་ཡང་འབྱུང་བཞིན་ཡོད་པས་གཏན་ཏུ་རྩ་མེད་ལ་མ་བཏང་ན་མ་
182



མུ་འབྲེལ་བརྩམས་སྒྲུང་།
འོངས་པར་ཡང་མང་བོ་འབྱུང་ཉེན་ཆེ། ངོ་མ། ཁྱོད་མིང་དོན་མཚུངས་པའི་རྒྱལ་གཅེས་
པ་ཞིག་རེད། ཁྱོད་ཀྱིས་༧སྐྱབས་མགོན་ཟེར་བའི་ལོག་སྤྱོད་པ་དེས་ཁྱོད་རང་སྐྱོབ་ཐུབ་
ཀྱི་རེད་བསམས་སོང་ངམ། ལོག་སྤྱོད་པ་དེས་མི་རིགས་ཁ་བྲལ་བཏང་རྐྱེན་མི་རིགས་ཀྱི་
མཐུན་སྒྲིལ་དང་བདེ་འཇགས་ལ་གནོད་སྐྱོན་ཆེན་པོ་བཟོས་ཡོད། ད་དུང་ཀླད་པ་ལྗང་
ཁུ་འགའ་ཁོའི་རྗེས་བསྙེགས་དང་སྙེག་བཞིན་པ་ནི་ཇི་འདྲའི་སྙིང་རྗེ་བ་ཞིག་རེད་ཨང་
ཞེས་བདེན་བདེན་ཅོག་ཅོག་གིས་བཤད་སོང་། སྐབས་དེར་ངས་འབྲི་དེབ་དེ་རང་ཉིད་
ཀྱི་གསང་གྲོས་འབྲི་སའི་དེབ་ཡིན་པ་རྟོགས་ཀྱང་བྱ་ཐབས་བྲལ་ཞེས་བརྗོད་ཞོར།
བཀྲ་ཤིས་རྡོ་རྗེ་ཡིས་ལག་པ་འདར་ཞོར་ཇ་ཕོར་སྒྲོག་ཙེ་ལས་བླངས་ཏེ་ཇ་ཧུབ་གང་
འཐུང་། ཞའོ་ཧུང་གིས་ “ཁྱོད་ཀྱི་ལག་པ་ལ་ཅི་བྱས་སོང་།”
“ངའི་ལག་པས་ཅ་དངོས་ལྕི་མོ་ཡར་འདེགས་མར་འདེགས་བྱེད་དཀའ། ཕལ་ཆེར་ལག་
སྒྲོག་ཡུན་རིང་བརྒྱབས་པའི་རྐྱེན་ཡིན་པ་འདྲ།” ཞའོ་ཧུང་གིས་ “སྐྱོན་ཡོད་མ་རེད།
རྗེས་ཕྱོགས་ལས་དེ་རིགས་ངས་བྱ་ཆོག”ཅེས་སེམས་གསོའི་ཚུལ་དུ་བཤད། ཚེ་སྐྱིད་ཀྱིས་
“རེད་ཡ། བུ། མནའ་མས་བཤད་པ་བདེན་པ་རེད། བུ་ཁྱོད་ཀྱིས་ག་འདྲ་བྱས་ཏེ་
བཙོན་དོང་གི་ལོ་ཟླ་རིང་མོ་བསྐྱེལ་བ་ཡིན་ནམ”ཞེས་ཡང་བསྐྱར་དྲིས་པར། ཁོས་མུ་
མཐུད་དུ་ན་རེ། ལོ་གཅིག་གི་ནང་ང་ལ་འདྲི་ཞིབ་མ་བྱས་པར་ནང་དུ་སྡོད་བཅུག་
སོང་། སྐབས་དེ་དུས་ཀྱི་ཉིན་གཅིག་ལོ་ལས་ཀྱང་རིང་བ་ལྟ་བུའི་ཚོར་སྣང་བྱུང་སོང་ལ་
གནས་དེར་ལུས་ཀྱི་བཟོད་མི་ཐུབ་པའི་ན་ཟུག་མང་པོ་མྱངས་དགོས་བྱུང་སོང་། ཡིན་
ཡང། ལུས་སེམས་གཉིས་ལས་སེམས་གཙོ་ཆེ་ཞིང་། ལུས་དེ་སེམས་ཀྱི་དབང་བསྒྱུར་བྱ་
ཡུལ་ཡིན་ཟེར་བ་བཞིན་སྐབས་དེར་ངས་བསམ་གཞིགས་དང་ཕྱིར་རྟོག་མང་བོ་བྱས་
183



མིག་ཆུ་ཐ་ར་ར།
རྗེས་རང་ཉིད་བཙོན་དོང་དུ་ལྷུང་བ་སྐྱེ་བ་སྔོན་མའི་ལས་ཡིན་པས་དེ་ལ་ཟློག་ཐབས་
བྲལ་ཞིང་། རྒྱ་གུང་ཁྲན་ལ་ཁོང་ཁྲོ་ལངས་པ་ལས། སྙིང་རྗེ་བསྒོམས་ནས་མགྱོགས་མྱུར་
ངང་རྒྱ་ནག་གི་དཔོན་པོ་ཚོའི་རྒྱུད་ལ་མགྱོགས་ནས་མྱུར་དུ་བྱམས་པ་དང་སྙིང་རྗེའི་
སེམས་སྐྱེས་པར་སྨོན་ལམ་སྙིང་ནས་བརྒྱབས་པ་ཡིན། དེས་ངའི་སེམས་ལ་བདེ་བ་ཁྱད་
འཕགས་ཞིག་བྱུང་ལ། ངའི་བཀྲེས་ལྟོགས་དང་མནར་གཅོད་ཀྱི་སྡུག་བསྔལ་ཡང་རང་
བཞིན་གྱིས་ཆུང་དུ་བཏང་སོང་། དེ་དུས་ངས་ཁོང་ཁྲོ་དང་འཁོན་སེམས་ནི་ནུས་མེད་
ཀྱི་མངོན་རྟགས་ཡིན་ཞིང་། བཟོད་བསྲན་ནི་རང་གཞན་གཉིས་སྨན་གྱི་རྒྱུ་མཆོག་ཡིན་
པའི་ངེས་ཤེས་རྙེད་སོང་ཞེས་བརྗོད་པར། ཚེ་སྐྱིད་ཀྱིས་བཤད་མཚམས་བཅད་དེ།
“བུ། ཁྱོད་ཀྱིས་བཤད་པ་དངོས་གནས་རེད། ཁྱོད་ཀྱི་ཕ་དམ་པས་ཁྱོད་འདི་འདྲའི་
བསམ་ཤེས་བྱེད་ཐུབ་མཁན་ཞིག་ཏུ་གྱུར་བ་མཐོང་ན་དགའ་ཁོ་ཐག་ཡིན།ངས་བདེན་
པ་ལ་ནམ་ཞིག་རྒྱལ་ཁ་ཐོབ་པར་ཡིད་ཆེས་བྱས་ཏེ་བསྡད་པ་ཡིན་”ཞེས་དགའ་སྐྱོ་
འདྲེས་མར་བཤད་པར། ཞའོ་ཧུང་གིས་ “དེའི་རྗེས་ནས་ཅི་བྱས་སོང་”ཅེས་དྲིས་བྱུང་
བས། ཁོས་མུ་མཐུད་དེ་ཁོང་ཚོས་ང་སྨྱོན་པ་ཆགས་པར་ཞེད་དེ་མཚམས་རེར་ཕྱི་ལོག་
ཏུ་གོམ་པ་རྒྱག་ཏུ་བཅུག་སོང་། ཡང་ལན་རེར་བལ་སོགས་གསེད་པ་དང་རྩྭ་ཞྭ་ལས་
པའི་ལས་ཀ་ཡང་སྤྱོད་ཅིང་། ཉིན་ཞིག་སྔར་མཐོང་མ་མྱོང་བའི་མི་ཞིག་གིས་ཡང་
བསྐྱར་ཁང་བ་དེའི་ནང་དུ་ང་ལ་འདྲི་ཞིབ་བྱས་སོང་། ཁོས་གདོང་ལ་དལ་ཅིང་ལྷོད་
པའི་འཛུམ་ཞིག་ལངས་ཏེ། བཀྲ་ཤིས་རྡོ་རྗེ། བཙོན་དོང་གི་སྡུག་བསྔལ་མྱོང་བ་ལས་
ནག་ཉེས་ཁས་ལེན་བྱས་ན་གློད་བཀྲོལ་ཡོང་བར་རེ་བ་ཧ་ཅང་ཆེ། དེ་བས་མྱུར་དུ་ངོས་
ལེན་ཡི་གེ་བྲིས་ན་ལེགས་ཞེས་བཤད་དེ་ཤོག་བུ་དང་སྨྱུ་གུ་ངའི་མདུན་དུ་བཞག་སོང་
184



མུ་འབྲེལ་བརྩམས་སྒྲུང་།
，
བར། ངས་རང་ཉིད་ཀྱིས་གང་བཤད་པ་ལས་ལྷག་པའི་ནག་ཉེས་ཤིག་ངོས་ལེན་བྱེད་
རྒྱུ་མེད། ངས་འགྲོ་བ་མིའི་རང་དབང་ལོངས་སུ་སྤྱད་དེ་རང་ཉིད་ཀྱི་བསམ་ཚོར་ཤོག་
ངོས་ལ་བཀོད་པ་ཙམ་ལས་ཅང་བྱས་མེད། ངའི་བསམ་པར་རྒྱ་གཞུང་གིས་བོད་མི་
གཙོ་བྱས་པའི་གྲངས་ཉུང་མི་རིགས་ཁག་དང་དམངས་གཙོ་དོན་གཉེར་ཅན་གྱི་རྒྱ་མི་
མང་བོར་མནར་གཅོད་དང་བཤུ་གཞོག་གཏོང་བ་མཚམས་འཇོག་བྱེད་ཐུབ་ན་རྒྱ་ནག་
རྒྱལ་ཁབ་ཀྱི་མཐུན་སྒྲིལ་དང་འཛམ་གླིང་ཞི་བདེ་གཉིས་ལ་ཕན་ཞེས་བྲིས་པ་ཡིན། དེ་
ནས་བཟུང་དུས་རྟག་པར་བཙོན་སྲུང་བས་ང་ལ་ཉེས་རྡུང་གཏོང་ཞིང་ལས་གང་ཡང་
བྱེད་དུ་མི་འཇུག བཙོན་ཁང་དུ་དེབ་ཀྱང་ཀློག་མི་ཆོག དེ་འདྲའི་མནར་གཅོད་དང་
དཀའ་སྡུག་གི་འཚོ་བའི་ཀློང་ནས་ཀྱང་རང་ཉིད་གཏན་ནས་བོར་མ་མྱོང་ཞེས་བརྗོད་
པར། ཁོ་མོ་གཉིས་ཀྱིས་མ་གྲོས་གཅིག་མཐུན་གྱིས་ “ཁྱོད་རང་གློད་བཀྲོལ་ག་འདྲ་བྱས་
ཏེ་བཏང་སོང་”ཞེས་བསྐྱར་འདྲི་བྱས་པར།
བཀྲ་ཤིས་རྡོ་རྗེ་ཡིས་ཐང་ཆད་པའི་དབུགས་རིང་ཞིག་བཏང་རྗེས་ “ཡ་ཡ་ངས་བཤད་
ཆོག ང་ལ་ཉེས་རྡུང་བཏང་བའི་བར་མཚམས་ཤིག་ནས་ལུས་པོ་ཤུགས་མེད་ཅིག་ཏུ་
གྱུར་སོང་། དེར་མ་ཟད་བཙོན་ལྟོ་ཡང་ཧ་ཅང་སྐྱོ་སྟབས་གཟུགས་གཞི་ཉིན་རེ་ནས་ཉིན་
རེར་རྒུད་པར་གྱུར། དེ་ལྟར་ཉིན་ཞག་གི་ཕྲེང་བ་རིམ་གྱིས་འདས་དུས་ངས་གང་ཡང་
ཟ་མ་ཐུབ་ལ་ཅུང་ཙམ་ཟོས་པ་ཡང་ལམ་སང་སྐྱུགས་ཡོང་བས་ངས་རང་ཉིད་མུ་མཐུད་
དུ་གསོན་སྐལ་ཡོད་རྒྱུ་མ་རེད་བསམས་སོང་། ཉིན་ཞིག་བཙོན་སྲུང་བ་ཚོས་ང་སྨན་
ཁང་དུ་ཁྲིད་སོང༌། སྨན་པས་ཁོང་ཚོར་སྡུག་དམོད་བཏང་བ་དང་སྨན་པས་ང་ལ་
གནམ་ཁབ་ཤེལ་དམ་ལྔ་དྲུག་ལྷག་བསྟུད་མར་བརྒྱབས་སོང་། སྨན་པས་ང་ལ་སྨན་
185



མིག་ཆུ་ཐ་ར་ར།
མང་བོ་ཞིག་སྤྱད་དེ་ཁྱོས་སྨན་དུས་ཚོད་ལྟར་ཟོས་ན་སྲོག་ལ་ཉེན་ཁ་མེད་པའི་ཁག་
ཐེག་ངས་བྱེད་ཐུབ་ཅེས་བཤད་ལ་སྨན་པས་བཙོན་སྲུང་བར་ཤབ་ཤུབ་ཀྱི་ཚིག་འགའ་
བཤད་སོང་”ཞེས་བརྗོད་པར། ཚེ་སྐྱིད་ཀྱིས་ “དེའི་རྗེས་ལ་ག་རེ་བྱས་སོང་”ཞེས་འདྲི་
ཞོར་ཞའོ་ཧུང་གིས་མིག་ཟུང་ལ་གཡོ་བ་མེད་པར་ཁོ་ལ་ཅེར་འདུག བཀྲ་ཤིས་རྡོ་རྗེ་
ཡིས་ཁོ་མོ་གཉིས་ལ་གཅིག་བལྟས་ཏེ་ “ང་ཕལ་ཆེར་མི་ཞིག་གིས་རོགས་བྱས་པ་འདྲ།
དེ་མིན་ཕྱིར་ཡོང་རྒྱུ་སྟོང་བསམ་རེད། དྲིན་ཆེན་དེ་སུ་ཡིན་པ་མ་ཤེས་ཀྱང་། དམག་
མི་ཞིག་གིས་ང་ལ་ཁྱོད་རང་མི་ཞིག་གིས་སྒོར་ཁྲི་ལྔ་ སྤྲད་དེ་ཉོས་པས་ཕྱི་བསྐྱོད་ཀྱི་
བསྐལ་བཟང་ཐོབ་པ་རེད། ཡིན་ཡང་། རང་ཁ་གསེར་གྱི་སྒོ་མོ་དེ།།
རང་སྲོག་གཅོད་པའི་སྟ་རེ་ཡིན།། ཟེར་བ་ལྟར་འདྲ་མིན་མ་བཤད་ན་བཟང་ཅེས་
བཤད་དེ་ང་ལ་བཙོན་ལཱ་རྗེས་རུ་བཅུག་སོང་། ཁོང་ཚོས་སྔོན་བཞིན་ངའི་མགོ་ལ་རས་
ཁུག་ནག་པོ་ཞིག་བསྐོན་ནས་རླངས་འཁོར་ནང་བཞག་སྟེ་ཉིན་མཚན་འགའ་ལ་འགྲུལ་
བཞུད་བྱས་བའི་ནངས་མོ་ཞིག་ལ་ང་རླངས་འཁོར་ལས་འབབ་ཏུ་བཅུག དེ་དུས་ང་ཧ་
ཅང་དཀའ་ལས་ཁག་རྐྱེན་ལམ་འགྲམ་ནས་ཉལ་བ་ཡིན། ཞོགས་པ་གཉིད་ལས་སད་
དུས་ས་ཆ་ཆ་ཡོད་ཅིག་ཏུ་བསླེབས་ཡོད་པ་ལྟ་བུའི་སྣང་བ་བྱུང་། ཡར་མར་ལ་ལྟ་ཞིབ་
ཞིབ་མོ་ཞིག་བྱས་དུས་ངའི་མིག་ལམ་དུ་ཐོག་མར་མངོན་པ་ནི་ཕོ་བྲང་པོ་ཏ་ལ་རེད།
ཡིན་ཡང་ངས་རང་ཉིད་ལ་མིག་འཁྲུལ་བྱུང་བ་རེད་བསམས་སོང་། དུས་དེར་ཏག་ཏག་
ངའི་འགྲམ་ནས་བོད་ཆས་གྱོན་པའི་བོད་མི་གཉིས་ཀྱི་ལག་ཏུ་ཕྲེང་བ་ཐོགས་ཤིང་ངག་
ལས་མ་ཎི་ཡིག་དྲུག་གི་དབྱངས་རྟ་གསལ་ཤིང་གསལ་བ་ཞིག་ཐོས་པས་ངའི་བློ་རིག་
སྔོན་ལས་ཇེ་གསལ་དུ་བཏང་ཞིང་། མིག་གིས་ཡང་ནས་བསྐྱར་དུ་ཡར་ལྟ་མར་ལྟ་བྱས་
186



མུ་འབྲེལ་བརྩམས་སྒྲུང་།
པ་ཡིན། གཟི་དཔལ་གྱིས་ཕྱུག་པའི་ཕོ་བྲང་པོ་ཏ་ལ་བརྗིད་ཉམས་ལྡན་པའི་ངང་གྲོང་
ངེར་འགྱིངས་འདུག དེར་མ་ཟད་དེའི་འགྲམ་དུ་སྐར་ལྔའི་དར་དམར་ཞིག་རླུང་གིས་
རྒྱུ་བ་དང་བསྟུན་ནས་ལྷབ་ལྷུབ་ཏུ་བསྐྱོད་པ་མཐོང་། ཕོ་ལོ་ཉི་ཤུ་ལྷག་ལ་སྙིང་ནས་
གུས་ཤིང་ཞེ་ནས་དགའ་སའི་དར་ཆ་དམར་བོ་དེར་ཁྲོ་སེམས་ཞིག་ཀྱང་རང་བཞིན་
གྱིས་སྐྱེས་སོང་། ང་པོ་ཏ་ལ་དང་མི་རིང་བའི་སར་ཡོད་ཀྱང་ནང་དུ་མཇལ་བར་མ་
སོང་བར་སྨོན་ལམ་ཞིག་བརྒྱབས་ཏེ་ཐད་ཀར་ནང་ལ་ཡོང་བ་ཡིན། ང་ལ་མཚོན་ན་
འདི་དག་ཡོད་ཚད་རྨི་ལམ་ལྟ་བུར་སྣང་། ལྷག་པར་དུ་ནང་མི་ལྷན་འཛོམས་བྱུང་བ་
འདི་”ཞེས་བརྗོད་རྗེས་མིག་ལས་མཆི་མ་མཚམས་མེད་དུ་འགྲིལ།
རེ་བ་ཆད་པ།
ཁྱིམ་མི་ལྷན་འཛོམས་བྱུང་རྗེས་ཁྱིམ་གྱི་སྐྱོ་སྣང་དང་། དྲན་གདུང་གི་མིག་ཆུ་
སོགས་ཆད་སོང་། ང་ཚོ་བོད་ཀྱི་ཁ་དཔེ་ལ་“ ཉིན་མ་སྤྲིན་གྱིས་བསྒྲིབས་ཀྱང་།།
དྭངས་པའི་དུས་ཤིག་ལོས་ཡོད”ཟེར་བ་བཞིན་ཟླ་བ་གསུམ་གྱི་རིང་ཁོང་
བཟའ་མི་རྣམས་དགའ་དགའ་སྤྲོ་སྤྲོ་ངང་བསྡད། ཡིན་ཡང་། དེ་ནས་ཅང་མ་འགོར་
བར་བཀྲ་ཤིས་རྡོ་རྗེ་ཡིས་ཟ་མ་ཉུང་ཙམ་ལས་ཟ་མི་ཐུབ་པ་དང་གཟུགས་པོ་ཡང་ཉིན་
རེ་ནས་ཉིན་རེར་སྐྱོ་རུ་སོང་། སྨན་ཁང་གང་དུ་སོང་ཡང་ཁ་ཡ་བྱེད་མཁན་མེད། ལུས་
ལ་སྨན་པའི་ལྭ་བ་རིང་བོ་གྱོན་ཞིང་སྐེ་ལ་ནད་པར་བརྟག་དཔྱད་བྱེད་སྤྱད་ཅིག་གོན་
ཞིང་། གདོང་ལ་མིག་ཤེལ་ནག་པོ་གོན་པའི་སྨན་པ་ཞིག་གིས་ནན་ཏན་གྱི་ཚུལ་དུ་
187



མིག་ཆུ་ཐ་ར་ར།
“རྒྱལ་ཁབ་ཀྱི་དགྲ་བོ་གསོན་དུ་འཇུག་རྒྱུ་དེ་ང་ཚོ་སྨན་པ་ཐུན་མོང་གི་ལས་འགན་མིན།
དེ་བས་ཐུགས་རྗེ་གཟིགས་ཡང་ནས་བསྐྱར་དུ་ང་ཚོ་སྡུག་ལ་མ་གཏོད་རོགས་”ཟེར་ནས་
ཁ་ཡ་མ་བྱས་པས། ཞའོ་ཧུང་གིས་ “ག་རེ། ཁྱི་རྒན་ཁྱོད་ཀྱིས་ལྷ་རྗེ་ཞེས་པའི་མིང་
འདི་འདྲའི་རྫིག་པོ་ཞིག་འཁུར་བར་ངོ་མི་ཚ་འམ། སྡར་མ་ཁྱོད་ཁྲམ་པ་ཁྱོད་”ཅེས་ཁོང་
ཁྲོས་བཟོད་མ་ཐུབ་པར་ཁ་ནང་ལ་ཅི་ཡོང་གིས་སྡིག་དམོད་བྱས།
བཀྲ་ཤིས་རྡོ་རྗེ་ཡིས་མོ་ལ་ “དེ་འདྲ་མ་བྱེད་ཁོ་ལ་ཁག་ཡོད་མ་རེད། ང་གཅིག་བུ་མ་
རེད། ཆབ་སྲིད་བཙོན་མ་ཚང་མ་འདི་འདྲ་རེད་ཟེར། ནད་པ་ཚོར་སྨན་བཅོས་མི་བྱེད་
ལ། འཇོན་པོ་དང་ཐང་བོ་ཚོར་ལས་ཀ་བྱེད་རྒྱུའི་གོ་སྐབས་ཀྱང་མི་སྤྱོད་པ་འདི་རྒྱ་ནག་
རྒྱལ་ཁབ་ཆེན་མོའི་མིང་རྫིག་ཁོག་སྟོང་གི་ཁྲིམས་ལུགས་རེད། སྙིང་རེ་རྗེ། བོད་གངས་
ཅན་གྱི་ལྗོངས་སུ་གདོང་དམར་བོད་པ་ཇི་འདྲའི་མང་བོ་ཞིག་གིས་འདི་ལྟར་དོན་མེད་
དུ་རྒྱ་ནག་གི་མུན་དོང་ནས་སྡུག་བསྔལ་གྱི་མིག་ཆུ་མྱངས་བཞིན་མི་ལུས་རིན་ཆེན་དོན་
མེད་དུ་རྒས་བཞིན་ཡོད་པ་རེད་ཨང་།”ཞེས་གནམ་ལ་བལྟས་ཏེ་སྡུག་སྨྲེ་བཏོན།
བཀྲ་ཤིས་རྡོ་རྗེ་དེ་ལྟར་ཉིན་རེ་ནས་ཉིན་རེར་སྐམ་ཞིང་རིད་པ་ཞིག་ཏུ་གྱུར་བས་ཚེ་
སྐྱིད་དང་ཞའོ་ཧུང་གཉིས་བསྐྱར་དུ་སྡུག་བསྔལ་གྱི་མུན་དོང་དུ་གཡུགས། ཁོ་མོ་གཉིས་
ཀྱིས་བལྟས་བལྟས་ལ་སྙིང་ཁོང་གི་མི་དེ་འཆི་རུ་འཇུག་ག་ལ་ཕོད་དམ། གཏན་ནས་མི་
ཡོད་པས། ཞའོ་ཧུང་གིས་མོའི་ཕུ་བོར་བཀྲ་ཤིས་རྡོ་རྗེ་ཡི་གནས་ཚུལ་བཤད་དེ་ཕྱིར་
བསྐྱོད་ཀྱི་ལག་འཁྱེར་ཞིག་གྲ་སྒྲིག་བྱེད་རོགས་ཞེས་ཁ་པར་བརྒྱུད་དེ་ཞུ་བ་བྱས། དེ་
བཞིན་ཁོང་ཚོས་ལྷ་མོ་སྒྲོལ་མ་ལ་ཡང་ནས་བསྐྱར་དུ་འགྲེལ་བ་བྱས་ཀྱང་འབྲས་བུ་མ་
ཐོན། ཞའོ་ཧུང་གི་ཕུ་བོས་བཀྲ་ཤིས་རྡོ་རྗེའི་གནས་ཚུལ་གསལ་བོར་ཤེས་ཀྱིན་འདུག
188



མུ་འབྲེལ་བརྩམས་སྒྲུང་།
ཁོ་གློལ་བཀྲོལ་གཏོང་དུ་འཇུག་མཁན་ཡང་ཁོ་རང་རེད་འདུག ཁོས་ད་དུང་ཨ་རི་ལ་
བསྐྱོད་ཆོག་པའི་ལག་ཁྱེར་གཉིས་བཙལ་ཡོད་པ་དང་། ཅང་མ་འགོར་བར་ལྷ་སར་ཡོང་
ནས་ཁོང་བཟའ་མི་གཉིས་གསང་སྟབས་ཀྱི་སྒོ་ནས་ཨ་རིར་གཏོང་རྒྱུའི་འཆར་གཞི་
སོགས་མ་གསང་བར་དྲང་བོར་བརྗོད། སྐད་ཆ་དེས་ཁོང་ཚོའི་སེམས་ཀྱི་ཞིང་ས་རུ་རེ་
བའི་ས་བོན་ཞིག་བཏབས། ཡིན་ཡང་། ས་ལུད་དྲོད་གཤེར་མ་ཚང་བར་མྱུ་གུ་རྒྱས་མི་
ཐུབ་པ་ནང་བཞིན་བསོད་ནམས་ཚོགས་ཀྱི་རྒྱབ་རྟེན་མེད་པར་ལས་དོན་དག་འགྲུབ་
ཁག་པས་ཚེ་སྐྱིད་ཉིན་ལྟར་གདན་ས་གསུམ་དང་པོ་ཏ་ལ། ཇོ་བོ་སོགས་ལ་མཆོད་
འབུལ་བྱེད་དུ་འགྲོ་མགོ་བརྩམས། བཟའ་མི་གང་བོ་ལྷན་དུ་འཛོམས་ནས་བཀྲ་ཤིས་
རྡོ་རྗེ་ཕྱི་ལ་སྨན་བཅོས་བྱེད་དུ་འགྲོ་རྒྱུའི་ཐད་ལ་གྲོས་བསྡུར་བྱེད་ཐེངས་རེར་ཁོས་ལན་
རེར་མི་འདོད་པའི་རྣམ་འགྱུར་སྟོན་ཞིང་། མཚམས་རེར་དེ་དང་འབྲེལ་བ་མེད་པ་དག་
གླེང་བར་བྱེད། ཞའོ་ཧུང་གིས་བཀྲ་ཤིས་རྡོ་རྗེ་ཡི་བྱ་སྤྱོད་ལས་ཁོས་མོ་ལ་དོན་དག་ཅིག་
གསང་ཡོད་པ་རྟོགས་པས་སེམས་ཁམས་མི་བདེ་བར་གྱུར། །
དགུང་ཟས་ཟོས་ཚར་རྗེས་ཀྱི་མཚན་མོ་ཞིག་ལ་ཞའོ་ཧུང་གིས་བཀྲ་ཤིས་རྡོ་རྗེར་ “ཁྱོད་
ཀྱིས་ང་ལ་དོན་དག་ཅིག་གསང་ཡོད་པ་མིན་ནམ”ཞེས་སོམ་ཉི་ངང་དྲིས་པར། ཁོས་
“ག་རེ། དོན་དག་ཅི་ཞིག་”ཅེས་ལྷོད་ཀྱིས་སྨྲ་ཞོར། སླར་ཡང་།
“མ་གཞི་ནས་ངེད་གཉིས་ཀྱིས་ཕན་ཚུན་ལ་ལེགས་ཉེས་ཀྱི་བྱ་བ་གང་འདྲ་ཞིག་བྱས་
ཀྱང་གསང་ག་ལ་ཐུབ་”ཅེས་བཤད་མོད། ཁོའི་སེམས་ལ་སྐྱོ་སྣང་གི་སྨུག་པས་འཐིབས་
བསྡད་པ་སུས་ཀྱང་ག་ལ་རྟོགས།
189



མིག་ཆུ་ཐ་ར་ར།
ཞའོ་ཧུང་གིས་ཡིད་མ་ཆེས་པའི་ཉམས་ཀྱིས་“དེས་ན་ཁྱོད་རང་སྨན་བཅོས་བྱེད་དུ་
འགྲོ་མི་འདོད་དོན་ཅི། ཁྱོད་རང་མི་ཡུལ་འདིར་གསོན་འདོད་མེད་པ་རེད་དམ”ཞེས་
བརྗོད་པར།
“མ་རེད། དེ་འདྲ་གཏན་ནས་མ་རེད།”
“དེས་ན་ཁྱོད་རང་སྨན་བཅོས་བྱེད་དུ་འགྲོ་འདོད་མེད་པའི་རྒྱུ་མཚན་ང་ལ་ཤོད་དང་།
ང་ལ་ད་ལྟ་རང་བཤད་དགོས།”ཞེས་བཤད་པ་དང་ལྷན་དུ་མིག་ལས་མཆུ་མའི་རྡོག་པོ་
རེ་རེ་བཞིན་མཁུར་ཚོས་བརྒྱུད་དེ་ས་ལ་ཟགས། ཁོའི་སེམས་ལ་བསྲན་མི་ཐུབ་བའི་
དུངས་པ་དང་སྙིང་རྗེ་ཞིག་དབང་མེད་དུ་སྐྱེས་པས་ཅི་ཡང་མི་སྨྲ་བར་ཞའོ་ཧུང་བྲང་
ལ་སྦྱར། ཁོ་གཉིས་ཀྱིས་སྨྲ་བ་ཅི་ཡང་མེད་པར་སྡོད་པའི་ཚུལ་ནི་ཕན་ཚུན་གྱི་སྙིང་གི་
འཕར་ལྡིང་ལ་ཉན་པ་དང་ཀུན་ནས་མཚུངས།
“བཀྲ་ཤིས་ཁྱོད་ཀྱིས་ང་དང་མ་ཤི་གསོན་བྲལ་མི་བྱེད་པའི་དམ་བཅའ་འཇོག་
རོགས་”ཞེས་ཨུ་ཚུགས་བྱས། །
“གླེན་མ་འདི། ངས་ངེད་གཉིས་དགའ་རོགས་བསྒྲིགས་པའི་ཉིན་མོ་དེར་ཁྱོད་ལ་དམ་
བཅའ་དང་ཁས་ལེན་གང་མང་ཞིག་བྱས་པ་བརྗེད་སོང་ངམ། ”
“མེད་་་་ངས་བརྗེད་མེད། ”
“དེས་ན་དེང་སང་ཁྱོད་ང་ལ་མི་རློམ་པ་རེད་དམ། ”
“བཀྲ་ཤིས། ཁྱོད་ཀྱིས་ཤེས་སམ། མི་ཡུལ་འདི་ན་ང་ལ་ཡིད་ཆེས་བྱེད་ས་ཞིག་ཡོད་པ་
ཁྱོད་ཁོ་ན་ཡིན། ”
“དེས་ད་ལོས་ཡིན། ང་ཡང་ཁྱོད་དང་གཅིག་པ་ཡིན།”
ཟ་
190



མུ་འབྲེལ་བརྩམས་སྒྲུང་།
“བཀྲ་ཤིས། ཨང་། ཁ་སང་དེ་རིང་ངའི་སེམས་ཁྱོན་ནས་བདེ་མོ་མི་འདུག”
“ཅིའི་ཕྱིར་མི་བདེ།”
“ཁྱོད་ཀྱི་ན་ཚ་འདི་དྲག་རྒྱུ་ཁྱོན་ནས་མེད་པ་དང་གཅིག ཁྱོད་རང་ནད་བཅོས་བྱེད་
པར་གཡོལ་བ་དང་གཉིས། རྒྱལ་ཁབ་ཀྱི་སྲིད་ཇུས་ཉིན་རེ་ནས་ཉིན་རེར་སྡུག་ཏུ་འགྲོ་
བ་སོགས་དྲན་ན་ངའི་སེམས་ལྷོད་ལ་གཏན་ནས་འབབ་ཐུབ་པ་མི་འདུག”
“སྐྱོན་ཡོད་ནི་མ་རེད། སྐྱོན་ཡོད་མ་རེད། དེ་ལས་ངེད་གཉིས་ཀྱིས་དོ་དགོང་ལྷོད་ལྷོད་
བྱས་ཏེ་ཁ་བརྡ་ཞིག་བྱེད་”ཅེས་བརྗོད་དེ་རྐུབ་སྟེགས་སྟེང་དུ་བསྡད། ཞའོ་ཧུང་ཁོའི་ཁ་
གཏད་ཀྱི་འདུག་སྟེགས་སྟེང་བསྡད་དེ་མིག་ཟུང་གིས་ཁོ་ལ་ཅེར་ནས་བསྡད། ཁོས་ཀུ་
རེའི་ཚུལ་གྱིས་ཨ་ཅག་ལ་གང་བྱས་སོང་ཞེས་བཤད་མོད། མོས་ཅི་ཡང་མི་སྨྲ་བར་མིག་
ཟུང་རྣོན་པོས་ཁོ་ལ་ཅེར། མོའི་མིག་གིས་བཀྲ་ཤིས་རྡོ་རྗེ་ལ་ངེད་གཉིས་ལོ་ངོ་ཉི་ཤུ་ལ་
གཤིབས་པའི་ཁྱོ་ཤུག་ཡིན་པས་ཁྱོད་ཀྱིས་ང་ལ་མགོ་སྐོར་གཏོང་ག་ལ་ཐུབ། ཁྱོད་ཀྱིས་
དོན་གང་གསང་ཡོད་པ་དེ་མ་བཤད་ན་ང་མཚན་གང་བོར་ཉལ་རྒྱུ་མིན་ཞེས་བཤད་
ཀྱིན་པ་དང་འདྲ་བས། ཁོས་ལག་པས་མགོ་ལ་ཕུར་ཕུར་འགའ་བཏང་རྗེས་མོ་ལ་འོས་
འཚམས་ཀྱི་རྫུན་ཞིག་བཤད་དགོས་བསམས་མོད། མོའི་ཆེ་ཞིང་རྣོ་བའི་མིག་ཟུང་གིས་
གཡོ་བ་མེད་པར་ཁོ་ལ་བལྟས་ནས་བསྡད་འདུག་པས་རྫུན་བཤད་རྒྱུའི་སྤོབས་པ་ཡོངས་
སུ་བྲལ་སོང་།
ཁོས་ “ང་་་་་ང་ང་”ཞེས་བཤད་མ་ཚར་གོང་།
ཞའོ་ཧུང་གིས་“ཁྱོད་རང་སྨན་བཅོས་བྱེད་འདོད་མེད་པའི་རྒྱུ་མཚན་ང་ལ་ཤོད”ཅེས་
ནན་འདྲི་བྱས་པར།
191



མིག་ཆུ་ཐ་ར་ར།
“ང་་་་་་་ང་སྨན་བཅོས་བྱས་ཀྱང་ཕན་ཐོགས་ཡོད་མ་རེད།”
“ཅི་ཟེར། སུས་ཁྱོད་ལ་དེ་ལྟར་བཤད་སོང་”
“སུས་ཀྱང་བཤད་མ་སོང་།”
“དེས་ན་རྒྱུ་མཚན་ཞིག་ཡོད་རྒྱུ་རེད།”
“རྒྱུ་མཚན་ལོས་ཡོད།”
“ཁྱོད་ཀྱིས་མགྱོགས་སུ་ཤོད་དང་།”
“ངས་ཁྱོད་ལ་བཤད་ཆོག ཡིན་ཡང་ཁྱོད་ཀྱིས་ང་ལ་དོན་དག་གཅིག་ཁས་ལེན་བྱེད་
ཐུབ་ན་ངས་ཁྱོད་ལ་བཤད་ཆོག”
ཞའོ་ཧུང་གིས་དོན་དག་ཅི་ཡིན་མིན་ལ་སྐད་ཆ་མ་བྲིས་པར་“ཆོག་གི་ངས་དཀོན་
མཆོག་གསུམ་དཔང་དུ་བཙུགས་ཏེ་ཁྱོད་ལ་ཁས་ལེན་བྱེད་ཆོག”
བཀྲ་ཤིས་རྡོ་རྗེ་ཡིས་མོ་ལ་ཐད་ཀར་ལྟ་མ་ཕོད་པར་མགོ་བོ་བསྒུར་སྟེ། “ང་བཙོན་ཁང་
དུ་ཉེས་གདུང་ཚད་མེད་བཏང་བས་གཟུགས་པོའི་ཆ་ཤས་ཡོད་ཚད་ནད་པར་གྱུར་
ཡོད་པར་མ་ཟད། ང་བཙོན་ཁང་ནས་ཡོང་བའི་སྐབས་སྨན་པས་ངའི་མཆིན་པ་རུལ་
འདུག་པས་བཅོས་ཐབས་མེད་ཅིང་ང་ལ་ཟླ་བ་འགའ་ཤས་ཀྱི་ཚེ་ཚད་ལས་མི་འདུག་
ཟེར།” ཁོས་དེ་ལྟར་བརྗོད་རྗེས་ཞའོ་ཧུང་ལ་བལྟས། མོས་སྐད་ཆ་དེ་ཐོས་མ་ཐག་སྙིང་
ལ་གྲིས་བསྣུན་པ་ལྟ་བུའི་ན་ཟུག་ཅིག་ལངས་པའི་མོད་ལ་ལུས་སེམས་གཉིས་ལྗིད་ཏིག་
གེར་གྱུར། “དཀོན་མཆོག་མཁྱེན་དེ་འདྲ་ཡིན་མི་སྲིད། དེ་འདྲ་གཏན་ནས་ཡིན་མི་
སྲིད་”ཅེས་བཤད་པ་དང་འདུག་སྟེགས་ལས་ཡར་ལངས་ཏེ་བཀྲ་ཤིས་རྡོ་རྗེའི་འགྲམ་དུ་
སོང་ནས་ལག་པ་གཉིས་ཀྱིས་ཁོ་ལ་གཞུས་ཞིང་ངག་ལས་“དེ་འདྲ་ཡིན་མི་སྲིད་”ཅེས་
192



མུ་འབྲེལ་བརྩམས་སྒྲུང་།
མཚམས་མེད་དུ་བཟློས། མིག་ལས་མིག་ཆུ་འགོག་མེད་དུ་བརྡོལ་ཞིང་མིག་ཆུས་ཁོའི་
བྲང་གཞུང་ཡོད་ཚད་བརླན་པར་བྱས། མོས་དེ་ལྟར་སྐད་བརྒྱབ་ནས་ངུས་པས་ཁོའི་
སེམས་ཀྱང་ཟ་ངེ་ཟིང་ངེར་གྱུར་པས་མོ་ལ་སེམས་གསོའི་སྐད་ཆ་གང་བཤད་དགོས་པ་
ཡང་མ་ཤེས་པར་ཡུད་ཙམ་ལ་ལྷག་
“ ཡ་ད་འགྲིགས་སོང་། ད་འགྲིགས་སོང་། མ་ངུ་། ཨེ་གོ་མ་ངུ་རོགས་”ཞེས་བཤད་ཞོར་
མོའི་ནག་ཅིང་སྣུམ་པའི་སྐྲ་ལོ་བྱིལ་བྱིལ་ཐེངས་འགའ་བཏང་རྗེས། །
“ཞའོ་ཧུང་། ངས་ཁྱོད་ལ་ཞུ་བ་བྱེད། ང་ཁྱོད་དང་ལྷན་དུ་འཚོ་སྐལ་མེད་ཀྱང་ཁྱོད་སྔར་
བཞིན་མུ་མཐུད་དུ་བསྡད་དེ་ངེད་གཉིས་ཀྱི་བུ་མི་ཚད་ལྡན་ཞིག་ཏུ་སྐྱེད་སྲིང་བྱེད་
དགོས་ལ། ངའི་དྲིན་ཆེན་གྱི་ཨ་མ་ལ་བདག་སྐྱོང་བྱེད་དགོས། གོ་ཨེ་སོང་། འདི་ངའི་
ཆེས་མཐའ་མཇུག་གི་རེ་བ་ཉག་གཅིག་ཡིན་པས་ཁྱོད་ཀྱིས་ང་ལ་ཅིས་ཀྱང་ཁས་ལེན་
བྱེད་དགོས་”ཞེས་ནན་ཏན་གྱི་ངང་ནས་བཤད།
“བཀྲ་ཤིས་ཁྱོད་འཆི་མི་སྲིད། ཁྱོད་འཆི་མི་སྲིད། ”ཅེས་ངག་ལས་ཡང་ནས་བསྐྱར་དུ་
བཟློས། །
“ཁྱོད་ཀྱིས་ལོས་ཤེས་མི་སུ་ཡིན་རུང་འཆི་བར་ངེས་ཤིང་ནམ་འཆི་ངེས་པ་མེད་རེད།
ངའི་གཟུགས་པོས་གཏན་ནས་མི་ལྕོགས་པའི་ཚུལ་འདི་འགྲོ་རན་པའི་རྟགས་ཡིན་པ་
འདྲ། ངོ་མ་དགོངས་པ་མ་ཚོམས་ངས་ཁྱོད་ལ་བདེ་སྐྱིད་དང་དགོད་སྒྲས་ཁེངས་པའི་
ཁྱིམ་ཚང་འདི་སྐྱོང་རོགས་བྱེད་ཐབས་བྲལ་ཞིང་། ད་དུང་ངས་ཁྱོད་ཀྱི་སེམས་ལ་
དཀའ་ངལ་མང་བོ་ཞིག་བཞག་ཡོད་པས་ང་ལ་ཉེས་པ་ཧ་ཅང་ཆེ། མི་ཡུལ་འདིར་ཁྱོད་
ང་ལ་ཧ་ཅང་དྲིན་ཆེ་ཡང་ཚེ་འདིར་དྲིན་ལན་མཇལ་སྐབས་ཀྱིས་སྟོང་སོང་། འོན་ཀྱང་
193



མིག་ཆུ་ཐ་ར་ར།
ནམ་ཞིག་སླར་ཡང་མཇལ་ངེས་ཡིན།”ཞེས་བཤད་པས་ཞའོ་ཧུང་གི་མགྲིན་པ་ཡོངས་སུ་
བརྣངས་ནས་ངག་ལས་ཚིག་གཅིག་ཀྱང་མ་ཐོན། མོས་སྐད་ཆེན་པོ་བརྒྱབས་ཏེ་ཆོ་ངེ་
ཞིག་བརྒྱག་འདོད་སྙིང་ནས་སྐྱེས་ཀྱང་ཁོའི་མདངས་ཉམས་པའི་མིག་ཟུང་དང་ཟུངས་
ཟད་པའི་གཟུགས་གཞི་སོགས་མིག་ལམ་དུ་མངོན་དུས་ཁོ་ལ་ཚད་མེད་པའི་སྙིང་རྗེ་
ཞིག་ངང་གིས་སྐྱེས་ཡོང་། མོའི་སེམས་ལ་བཀྲ་ཤིས་ཁྱོད་ཀྱིས་ལོས་རྟོགས་ཁྱོད་མེད་ན་
ང་ཡང་འཚོ་མི་ཐུབ་ལ་འཚོ་ཡང་སྙིང་བོ་ཏིལ་འབྲུ་ཙམ་ཡང་མེད། ཁྱོད་ཀྱིས་ཤེས་སམ་
ངེད་གཉིས་མ་ཤི་གསོན་བྲལ་བྱས་པའི་ཉིན་ཟླའི་ཁྲོད་ང་ཇི་ལྟར་བསྡད་པ་རེད། ངེད་
གཉིས་ཀྱི་ཚེ་སྲོག་ཀྱང་གཅིག་ཡིན། དེ་བས་ངས་ཁྱོད་ཀྱི་ཆེས་མཐའ་མཇུག་གི་རེ་བ་
འདི་དང་དུ་ལེན་ཐབས་བྲལ། ངོ་མ་དགོངས་འགལ་མེད་པར་གནང་ཞེས་དྲན་ཞོར།
མོས་ཅི་ཡང་མ་བཤད་པར་ཁོ་ལ་བལྟས་ནས་བསྡད། གློ་བུར་དུ་བཀྲ་ཤིས་རྡོ་རྗེ་གློ་ལུད་
འགའ་བྱས་པས་ལུད་པའི་ནང་ཁྲག་རྡོག་རྡོག་འགའ་དམར་ཤམ་ཤམ་དུ་ཐོན། ཁོའི་
གདོང་ཡོངས་སྐྱ་བོར་གྱུར་ཀྱང་ཁོས་ཞའོ་ཧུང་ལ་ “ཁྱོད་ཀྱིས་དོན་འདི་ཨ་མ་ལ་གཏན་
ནས་ཤེས་སུ་འཇུག་མི་ཉན”ཟེར་ནས་ཞུ་བ་བྱས་པས། ཞའོ་ཧུང་གིས་ “ཡ་ཡ་ངས་མོ་
ལ་མི་བཤད། ད་ཁྱོད་ཀྱིས་ངལ་གསོས་”ཟེར་ཞོར་ཉལ་ཁྲིའི་ཕྱོགས་སུ་བསྐྱོར་ནས་ཉལ་
ཁྲིའི་སྟེང་ཉལ་དུ་བཅུག་སྟེ་ “ངས་ཁྱོད་ཀྱི་རེ་བ་ཁས་ལེན་བྱེད་ཆོག་”ཅེས་བཤད་པས།
ཁོའི་གདོང་ལ་སྙིང་ཉེ་བའི་འཛུམ་ཆུང་ཞིག་ལངས་པ་ལས་ཅང་མ་བཤད། དེ་ནས་ཅང་
མ་འགོར་བར་བཀྲ་ཤིས་རྡོ་རྗེ་ཡི་སེམས་ལྷོད་ལ་བབས་པ་བཞིན་བདེ་ཞིང་འཇམ་པའི་
ངང་གཉིད་ཁུགས་སོང་། ཞའོ་ཧུང་གི་མིག་ལམ་དུ་ཁོ་སྐྱུགས་པའི་ཁྲག་དམར་མངོན་
ཞིང་རྣ་ལམ་དུ་ཁོས་བཤད་པའི་སྒྲ་བསྒྱུར་ནས་བསྐྱར་དུ་ཐོས་པ་ལྟ་བུའི་སྣང་བ་བྱུང་
194



མུ་འབྲེལ་བརྩམས་སྒྲུང་།
ཀ
བས་མོས་ལག་པ་གཉིས་ཀྱིས་སྐྲ་གསེང་དུ་སྦར་མོ་བརྒྱབ་ནས་ཡུན་ཙམ་སོང་རྗེས་ཡར་
ལངས་ཏེ་ཁྲག་དག་གཙང་མ་བཟོས། དེ་ནས་ཤོག་བུ་ཞིག་དང་སྨྱུ་གུ་བླངས་ཏེ་མདུན་
ཅོག་སྟེང་བཞག་ཏེ་ཡུན་རིང་ལ་བསམ་བློ་བཏང་རྗེས་ཤོག་ངོ་གཉིས་ཅན་གྱི་འཕྲིན་
ཡིག་ཅིག་ཤར་མར་བྲིས་ཏེ་ཡིག་སྐོགས་ཤིག་གི་ནང་དུ་བཅུག མོར་གཉིད་ཀྱི་བདེ་བ་
དང་གཏན་དུ་བྲལ་ལ། དེ་ནས་ཅང་མ་འགོར་བར་ནམ་ཡང་ལངས་སོང་།
ཚེ་སྐྱིད་མལ་ལངས་དུས་ཞའོ་ཧུང་གི་མིག་གཉིས་སྦས་ཡོད་པ་མཐོང་ནས་ “ཁྱོད་ཀྱི་
མིག་ལ་ཅི་བྱས་སོང་”ཅེས་དྲིས་བྱུང་བས།
“བཀྲ་ཤིས་ལ་མདང་ན་ཟུག་ཅུང་ཙམ་ལངས་པས་ང་གཉིད་ཁུགས་མེད།”
“ད་ཁོ་ཅི་འདྲ་འདུག”
“ད་སྐྱོན་མི་འདུག”
ཚེ་སྐྱིད་ཀྱིས་ “མནའ་མ། ཁྱོད་ཉལ་ཞོག ནངས་ཇ་ངས་བསྐོལ་”ཞེས་བཤད།
“ཨ་མ་སྐྱོན་ཡོད་མ་རེད། ང་གཉིད་མི་ཡོང་གི”ཟེར།
“ཡ་ཡ། དེ་ན་ང་མཆོད་པ་འབུལ་དུ་འགྲོ་རྒྱུ་ཡིན།”ཞེས་བརྗོད་དེ་མཆོད་ཁང་དུ་བུད་
སོང་། ཞའོ་ཧུང་གིས་ཟ་མ་རིགས་མི་འདྲ་བ་མང་བོ་ཞིག་བཟོས་ཏེ་མདུན་ཅོག་སྟེང་
བསྒྲིགས་ནས་ཚང་མ་ཞལ་ལག་མཆོད་པར་ཕེབས་ཅེས་སྔོན་བཞིན་སྐད་བརྒྱབ་པ་དང་
ཚང་མ་འཛོམས། ཁོང་ཚོས་དྲི་ཞིམ་རླངས་པ་ཐོལ་ཐོལ་གྱི་ཟས་དག་མཐོང་དུས་ཧ་ལས་
པ་ལྟར་ཕན་ཚུན་བལྟས་ནས་བསྡད། ཞའོ་ཧུང་གིས་ཁོང་ཚོའི་རྣམ་འགྱུར་མཐོང་ནས་
ག་རེ་རེད། ཟ་འདོད་མེད་པ་རེད་དམ་ཅེས་ཀུ་རེའི་ཚུལ་གྱིས་བརྗོད། ཚང་མ་དགའ་
སྤྲོའི་ངང་ཞོགས་ཟས་ལ་རོལ། ཚེ་སྐྱིད་ཀྱིས་ “དེ་རིང་ང་ཚོ་ཚང་མ་མཆོད་མཇལ་ལ་
195



མིག་ཆུ་ཐ་ར་ར།
འགྲོ་”ཟེར་བར། ཞའོ་ཧུང་གིས་བཀྲ་ཤིས་རྡོ་རྗེ་ལ་གཅིག་བལྟས་རྗེས།“ཨ་མ་ཁྱོད་དང་
བསྟན་འཛིན་ཟླ་བ་གཉིས་སོང་། ངེད་གཉིས་ཀྱིས་སང་ཉིན་གྱི་འགྲུལ་བཞུད་ལ་གྲ་སྒྲིག་
བྱེད་དགོས། ཕུ་བོ་ཡང་ཕྱི་དྲོར་ཐོན་ལ་ཉེ”ཞེས་རྒྱུ་མཚན་བཤད།
“རེད། རེད། དེ་ག་རང་བྱོས་”ཟེར། ཡིན་ཡང་ཞའོ་ཧུང་གི་རྣམ་འགྱུར་སྟོན་སྟངས་དང་
སྐད་ཆ་བཤད་སྟངས་སོགས་ནམ་རྒྱུན་དང་གཏན་ནས་མི་འདྲ་བས་ཚེ་སྐྱིད་ཀྱིས་མོ་ལ་
ཅི་ཞིག་བྱུང་བ་ཡིན་ནམ་སྙམ་ཡང་འདྲི་མ་ཕོད། ཞའོ་ཧུང་གིས་ཁོ་གཉིས་སྒོ་འགྲམ་དུ་
བསྐྱེལ་ནས་རླངས་འཁོར་ནང་དུ་བཞག་སྟེ་བདེ་མོའི་ལག་བརྡ་བཏང་། །
བཀྲ་ཤིས་རྡོ་རྗེ་ཡིས་ “ང་གཉིད་ལ་ཤོར་འགྲོ་བས་ཅུང་ཙམ་ལ་ཉལ་རྒྱུ་ཡིན”ཟེར། “ཡ་
ཡ་དེ་ན་ཁྱོད་ཉལ།” ཞའོ་ཧུང་གིས་མདུན་ཅོག་སྟེང་གི་ཅ་དངོས་རྣམས་ཡར་འཇོག་
མར་འཇོག་དང་ཟས་སྣོད་དག་གཙང་བཀྲུས་བྱས་ཚར་ནས་རྐུབ་སྟེགས་སྟེང་ངལ་གསོ་
བྱས་ནས་བསྡད། མོ་མདང་དགོང་གཉིད་མ་ཁུག་པས་མར་བསྡད་པ་དང་སྐད་ཅིག་དེ་
ཉིད་ལ་གཉིད་སོང་། ཆུ་ཚོད་གཉིས་གསུམ་གྱི་རྗེས་ནས་གཉིད་སད་སོང་། ཡིན་ཡང་
མོའི་ལྗིད་ཏིག་ཏིག་གི་གོམ་སྟབས་དང་ཕྱེ་མ་བཙུམ་གྱི་མིག་ལ་བལྟས་ན་ད་དུང་གཉིད་
འདང་མེད་པ་ཤེས་ཐུབ། མོ་ཁྲུས་ཁང་དུ་སོང་ནས་གདོང་བཀྲུས་པས་རྣམ་རིག་གསལ་
དུ་སོང་། ཞའོ་ཧུང་གིས་བཀྲ་ཤིས་བཀྲ་ཤིས་ཡར་ལ་ལོངས། ཡར་ལ་ལོངས། ཞེས་ཐེངས་
དུ་མར་བོས་ཀྱང་ཨ་ལན་གྱིས་སྟོང་། ཁོའི་འགྲམ་དུ་སོང་ནས་ཡར་ལ་ལོངས་ཞེས་
བཤད་དེ་ཁོའི་སྟེང་གི་ཉལ་གོས་འཐེན་ཙམ་བྱས་ཀྱང་ཁོ་གྲགས་འགུལ་ཅི་ཡང་མེད་
པར་སྔོན་ལྟར་འཇམ་ཅག་གེར་གནས། ཞའོ་ཧུང་གིས་ཁོའི་ལག་མགོ་ལ་འཇུས་དུས་
ལག་པ་གྲང་མོ་གྲང་རྐྱང་དུ་གྱུར་འདུག མོས་ད་བཟོད་ཅི་ཞིག་རྟོགས་པ་བཞིན་ཁོ་ལ་
196



མུ་འབྲེལ་བརྩམས་སྒྲུང་།
འཐམས་ནས་ངུས་ཏེ་ཁོའི་བེམ་པོ་ཐེངས་མང་ལ་དཀྲུགས་དཀྲུགས་བཏང་། མོའི་སྣ་
ལས་ཐོན་པའི་སྣ་ཆུ་དང་མིག་ཆུ་གཉིས་ཀྱིས་མོའི་གདོང་ཡོངས་སུ་བརླན་ཞིང་ངུས་
ངུས་ནས་ཐང་ཆད་པས་རིམ་གྱིས་ངུ་སྒྲ་ཡང་ཇེ་ཆུང་ནས་ཇེ་ཆུང་ལ་གྱུར། མོས་ཅི་ཡང་
མི་སྨྲ་བར་ཡུད་ཙམ་ལ་བསམ་བློ་བཏང་རྗེས་ཅི་ཞིག་དྲན་པ་ལྟར་ དེ་ནས་མོས་སྟོད་
གོས་འཇོག་སའི་སྒམ་ནང་དུ་ཅི་ཞིག་བོར་བ་བཞིན་ཅ་ལག་ཅིག་འཚོལ་གྱིན་འདུག
ཅུང་ཙམ་འགོར་རྗེས་བཀྲ་ཤིས་རྡོ་རྗེ་ཡི་ཉལ་ཁྲིའི་འགྲམ་གྱི་རྐུབ་སྟེགས་སྟེང་བསྡད་དེ་
ཁོའི་གདོང་ལ་འུ་ཐུག་དང་དགའ་སྐྱོ་འདྲེས་མའི་འཛུམ་གྱིས་ལྟ་ཞོར་དུ་སེམས་ལ་བཀྲ་
ཤིས་ངེད་གཉིས་ཀྱི་ལུས་པོ་ཁ་ཁ་ཡིན་ཡང་སེམས་པ་གཅིག་མ་གཏོགས་མེད་པས་ངས་
ཁྱོད་ཀྱི་ཁ་ཆེམས་ཁས་ལེན་བྱེད་ཐབས་བྲལ། མི་འགྱངས་པར་ང་ཁྱོད་ཀྱི་འགྲམ་དུ་ཐོན་
ངེས། ང་ལ་ཅུང་ཙམ་སྒུགས་དང་། ངེད་གཉིས་མཉམ་དུ་འགྲོ། མཉམ་དུ་འགྲོ་ཞེས་
སེམས་ནས་བརྗོད་དུས་ག་ལེར་ག་ལེར་མོའི་ལུས་ལ་བརྗོད་མི་ཤེས་པའི་ན་ཚའི་ཟུག་
གཟེར་ཐེངས་བསྟུད་མར་ལངས་པས་མོས་ལག་པ་གཉིས་ཀྱིས་གྲོག་ཁོག་སྐོར་ཞིང་ཡ་
ཁས་མ་ཁ་ལ་སོ་འདེབས་པའི་ཚུལ་ལ་བལྟས་ན་མོས་ན་ཟུག་ལ་བཟོད་བསྲན་བྱེད་ཐུབ་
ཀྱི་མེད་པ་འདྲ། དེ་ནས་ཡུད་ཙམ་སོང་རྗེས་མོའི་ཁ་ནས་ཝུ་བ་ལྟ་བུའི་དཀར་སོབ་སོབ་
ཅིག་ཐོན་པ་དང་གྲགས་འགུལ་ཅི་ཡང་མེད་པར་གྱུར་སོང་། ཕལ་ཆེར་འཆར་ཡན་
དང་རང་དབང་གིས་ཕྱུག་པའི་ཡུལ་གྲུ་ཞིག་ཏུ་རང་གི་སྙིང་ཉེ་བའི་ཁྱོ་ག་འཚོལ་ཏུ་
བུད་སོང་བ་འདྲ།
ཁྱིམ་དུ་ཆུ་ཚོད་འཁོར་ལོའི་ཐག་སྒྲ་མ་གཏོགས་ཅི་ཡང་གོ་རྒྱུ་མི་འདུག ཚེ་སྐྱིད་དང་
མོའི་ཚ་བོ་གཉིས་ཀྱིས་མཆོད་མེ་སྦར། ཕྱག་འཚལ་བ་ལ་སོགས་བྱས་པས་ཧ་ཅང་ཐང་
197



མིག་ཆུ་ཐ་ར་ར།
ཆད་ཅིང་མཆོད་མཇལ་ཡང་བྱེད་ཚར་ལ་ཉེ་དུས་ཚེ་སྐྱིད་ཀྱི་སེམས་ལ་གློ་བུར་བའི་ཚོར་
སྣང་ཞིག་བྱུང་། ཡིན་ཡང་མཆོད་མཇལ་ཡག་པོ་ཞིག་མ་བྱས་པར་ཕྱིར་ལོག་ན་རྟེན་
འབྲེལ་ཡག་པོ་ཞིག་མི་འདུག་སྙམ་ནས་ཨུ་ཚུགས་མཐར་སྐྱེལ་བྱས། ཁོ་གཉིས་ནང་དུ་
ལོག་ཡོང་དུས་མི་ཆ་མེད་ཞིག་མེ་ཏོག་ལྡུམ་རའི་ནང་གི་རྐུབ་སྟེགས་སྟེང་བསྡད་འདུག
ཁོས་ཅི་ཞིག་ལ་བསམ་བློ་གཏོང་བ་བཞིན་ལག་པས་མགོ་བོ་བསྐྱོར་ནས་བསྡད་འདུག
ཚེ་སྐྱིད་དང་བསྟན་འཛིན་ཟླ་བ་གཉིས་ཀྱིས་ཁྲོག་སྒྲ་དང་བཅས་ཏེ་སྒོ་ཕྱེ་ནས་ནང་དུ་
བསླེབས་ཀྱང་མི་དེས་མ་ཚོར་བར་སྔོན་ལྟར་འགུལ་ཙམ་ཡང་མི་བྱེད་པར་བསྡད་འདུག
བསྟན་འཛིན་ཟླ་བས་ “ཨ་མ་ ཨ་མ་” ཞེས་པའི་འབོད་སྒྲས་ཁོ་བསམ་གཞིགས་ཀྱི་རྒྱ་
ལས་དཀྲོགས། ཁོ་རྐུབ་སྟེགས་ལས་ཡར་ལངས་སོང་། མི་དེ་གཟུགས་སྟོབས་ཆེ་ཞིང་
ལུས་ལ་རྒྱུ་ལཱ་གྲལ་དག་ཅིག་གྱོན་འདུག་པར་བལྟས་ན་ལས་ཁུངས་གང་ཞིག་གི་ལས་
བྱེད་པ་ཞིག་ཡིན་པ་རྟོགས་ཐུབ། ཁོས་ཚེ་སྐྱིད་དང་བསྟན་འཛིན་ཟླ་བ་གཉིས་ཡོང་བ་
མཐོང་བས་ “ཁྱོད་བཀྲ་ཤིས་རྡོ་རྗེ་ཡི་ཨ་མ་ཚེ་སྐྱིད་ཡིན་ནམ”ཅེས་དྲིས་བྱུང་བར།
ཚེ་སྐྱེས་ཀྱིས་འཕྲལ་དུ་“ཡིན་། ཡིན། ང་ཡིན། ཁྱོད། ཁྱོད། ཁྱོད་སུ་ཡིན་ནམ།”
ཁོས་བསྟན་འཛིན་ཟླ་བ་ལ་གཅིག་བལྟས་ཏེ་ “ང་ཁོང་ཀྱི་ཨ་ཞང་ཡིན་”ཞེས་བཤད་དེ་
ཁོ་ལ་འཐམས། ཁོས་མུ་མཐུད་དུ་ཚེ་སྐྱིད་ལ་ “ང་ཁྱོད་ཀྱིས་ངོ་ཤེས་པའི་ཨ་ཡེ་ཚེ་རིང་
སྒྲོལ་མའི་བུ་ཡིན་”ཞེས་སྨྲས་པས། “ཨོ། ཁྱོད་ཞའོ་ཧུང་གི་ཕུ་བོ་ཡིན་ནམ་།”
“ཨང་། ང་ཡིན། ཁྱོད་ལམ་བར་ནས་དཀའ་ལས་ཁག་མ་སོང་ངམ།”
“མ་སོང་། མ་སོང་”ཟེར།
“ཨ་མ་དྲིན་ཆེན་མས་ང་ལ་ཁྱོད་ཀྱི་སྐོར་བཤད་མྱོང་ཡོད།” ཅེས་བཤད་ཞོར་སེམས་ལ་
198



མུ་འབྲེལ་བརྩམས་སྒྲུང་།
མནའ་མ་དང་བུ་གཉིས་གྲགས་འགུལ་ཅི་ཡང་མེད་པས་ཚེ་སྐྱིད་ཀྱིས་ “ཞའོ་ཧུང་དང་
བཀྲ་ཤིས་རྡོ་རྗེ་གཉིས་གང་ལ་བུད་སོང་”ཞེས་དྲིས་པར། ཁོས་ཅང་མི་བཤད་པར་ལག་
པས་སྐྲ་གསེང་ལ་སྤར་མོ་ཐེངས་འགའ་བརྒྱབས་རྗེས་ཁང་བའི་ནང་དུ་འཛུལ་སོང་། ཚེ་
སྐྱིད་དང་བསྟན་འཛིན་ཟླ་བ་གཉིས་ཀྱང་ཁོའི་རྗེས་ལ་སོང་། བཀྲ་ཤིས་རྡོ་རྗེ་ཉལ་ཁྲི་
སྒང་ཉལ་འདུག ཞའོ་ཧུང་ཉལ་ཁྲིའི་སྟེང་བསྡད་འདུག་ལ་མགོ་ཉལ་ཁྲིའི་སྒང་ལ་
བཞག་འདུག་པས་ཁང་བའི་ནང་གྲགས་འགུལ་ཅི་ཡང་མི་འདུག ཚེ་སྐྱིད་ཀྱིས་ཞའོ་
ཧུང་ལ་གཅིག་བལྟས་རྗེས་“ཨོ། ཁོ་གཉིས་མདང་དགོང་གཉིད་ཁུག་མ་ཐུབ་པས་ད་
ལྟ་གཉིད་ལ་ཤོར་བ་རེད། ཁོ་གཉིས་ཀྱིས་ཁྱོད་ཡོང་བ་ཤེས་ཡོད་དམ”ཞེས་དྲིས་པར།
ཁོས་གདོང་ལ་སྐྱོ་སྣང་གི་རྣམ་འགྱུར་ཞིག་མངོན་བཞིན་མེད་པའི་བརྡ་ལ་མགོ་བོ་ནང་
དུ་ལྡེམ་ཙམ་བྱས་སོང་།
“ཡ་ཡ་ཡ། དེས་ན་ངས་ཁོ་གཉིས་སློང་ཆོག”ཅེས་བརྗོད་དེ་ཁོ་གཉིས་ཀྱི་འགྲམ་དུ་སོང་
ནས་ “མནའ་མ། མནའ་མ། ཡར་ལ་ལོངས་ཡར་ལ་ལོངས། མགྱོགས་པོར་ཡར་ལ་
ལོངས་དང་འགྲུལ་བ་བསླེབས་སོང་།”ཅེས་བཤད་དེ་ཞའོ་ཧུང་གི་མགོ་ལ་རེག་ཙམ་
རེག་ཙམ་བྱས་ཀྱང་གཉིད་མ་སད་པས་ཚེ་སྐྱིད་ཧད་སོང་།
དེ་དུས་ཁོ་གཉིས་ཀྱི་དབུགས་རྒྱུན་ཡོངས་སུ་འགག་ཚར་འདུག་ལ་ལུས་ཀྱང་གྲང་ཤུར་
ཤུར་དུ་གྱུར་ཡོད་པ་ཚོར་བས་མོ་ས་ལ་འགྱེལ། དེ་ནས་ཡུན་ཙམ་ཞིག་གི་རྗེས་ནས་མོ་
སད་དུས་ཞའོ་ལན་དང་བསྟན་འཛིན་ཟླ་བ་གཉིས་ཀྱིས་མོ་ལ་བལྟས་ནས་བསྡད་འདུག
མི་དེའི་མིག་ཀོང་དུ་བྱམས་བརྩེ་དང་སྙིང་རྗེའི་འཛུམ་མདངས་ཤིག་མངོན་འདུག
ཁོས་ “ཨ་མ་ཚེ་སྐྱིད་ལགས་སེམས་སྡུག་མ་བྱེད། འདི་དག་ཚང་མ་ལས་དབང་རེད།
199



མིག་ཆུ་ཐ་ར་ར།
བཀྲ་ཤིས་རྡོ་རྗེ་ཁོ་བཙོན་ཁང་དུ་ནད་པ་ནད་རྐྱང་ཆགས་འདུག ཕྱི་ནས་བལྟས་ན་སྐྱོན་
མེད་པ་འདྲ་ཞིག་ཡོད་ཀྱང་ཁོའི་ནང་ལོགས་རྦད་དེ་ནད་པ་ཆགས་ཡོད། ངས་ཐབས་
ཤེས་ཡོད་རྒུ་བཏོན་ནས་བཙོན་ཁང་ལས་ལེན་དོན་ཁྱོད་ཚོ་ལ་ལྷན་འཛོམས་ཤིག་བྱུང་
ན་བསམས་པ་ཡིན། ཁོས་ཀྱང་ཁོ་ཡུན་རིང་འཚོ་སྐལ་མེད་པ་སྔ་མོ་ནས་ཤེས་ཡོད་པས་
ཡུན་རིང་འཚོ་བར་རེ་བ་གཏན་ནས་བྱས་མེད། ཁོའི་རེ་བ་ལ་ཁྱོད་ཀྱིས་བསྟན་འཛིན་
ཟླ་བ་རྒྱ་གར་ལ་ཁྲིད་དེ་ཁོ་ལ་བོད་ཀྱི་ཤེས་ཡོན་སློབ་སྦྱོང་བྱེད་རྒྱུའི་གོ་སྐབས་སྤྲོད་རྒྱུ་དེ་
ཡིན་ཟེར། ཁྱོད་ཀྱི་མནའ་མས་ཀྱང་ཁྱོད་ལ་རེ་བ་དེ་ཁོ་ན་བཟུང་ཡོད། ཞའོ་ཧུང་གིས་
དུག་མཐོང་སྟེ་ཤི་འདུག ད་དུང་མོས་ཁྱོད་ལ་དགོངས་དག་གྲངས་མེད་ཞུས་འདུག ངོ༌
མ་བཤད་ན་མོས་འདི་བྱེད་སྲོལ་གཏན་ནས་མེད།”ཅེས་སྐྱོ་གདུང་ཚད་མེད་དང་བཅས་
ཏེ་བརྗོད་པར། ཚེ་སྐྱིད་ཀྱི་མིག་ཀོང་ལས་སྐྱོ་སྣང་དང་ངེས་འབྱུང་གི་མིག་ཆུ་མཚམས་
མེད་དུ་བཞུར།
“མོས་་་་་་་མོས་ངེད་གཉིས་ལ་འདི་ལྟར་བྱེད་སྲོལ་ཞིག་གང་ན་ཡོད་དམ།”
“རེད་ཡ། མོའི་བྱེད་སྟངས་འདི་གཏན་ནས་ནོར་འདུག་ཀྱང་། ཡོད་ཚད་འདས་ཚར་
བས་མྱ་ངན་དང་འཁང་ར་བྱས་ཀྱང་ཕན་འབྲས་བྲལ། དེ་བས་ཁྱོད་ཀྱིས་བསྟན་འཛིན་
ཟླ་བའི་མི་ཚེ་ལ་བསམ་བློ་བཏང་སྟེ་སང་ཉིན་རྒྱ་གར་ལ་འགྲོ་རྒྱུ་བྱས། ཞའོ་ཧུང་གི་
ལུས་སྟེང་ལ་དུག་ཁྱབ་ཡོད་པས་གང་མགྱོགས་ཀྱིས་མེད་པར་མ་བཟོས་ན་ཉེན་ཁ་ཆེ།
དེ་བས་དོ་དགོང་རོ་སྲེག་ཁང་དུ་བསྐྱེལ་ཐུབ་པ་བྱེད་རྒྱུ་ཡིན། ཁོ་གཉིས་ལ་བསྔོ་རྟེན་
གདན་ས་གསུམ་ལ་སྒོར་ཕུལ་ནས་བཅའ་བ་རིམ་གྲོ་ངས་བྱེད་དུ་འཇུག་ཆོག ཁོ་
གཉིས་ཀྱི་སླད་དུ་སེམས་སྡུག་མ་བྱེད། དེ་ལས་སོ་སོའི་གཟུགས་པོ་ལ་བདག་པོ་
200



མུ་འབྲེལ་བརྩམས་སྒྲུང་།
མ
རྒྱོབས”ཞེས་ཤ་ཚ་ཞིང་སྙིང་ཉེ་བའི་སྒོ་ནས་བཤད་པས་ཚེ་སྐྱིད་ཀྱི་ངག་ལས་ཚིག་
གཅིག་ཀྱང་མ་ཐོན་ཡང་སེམས་ལ། རྗེ་བཙུན་མ་མཁྱེན། འདི་ལྟར་འདས་པོ་འདི་གཉིས་
ཀྱི་བདུན་ཞག་ཀྱང་མ་ཚང་བར་འགྲོ་སྲོལ་ཞིག་གང་ན་ཡོད་དམ། ང་འདི་ནས་བསྡད་
ན་ཁོ་གཉིས་ལ་ཅི་ཞིག་བྱེད་ཐུབ་བམ་སྙམ། ཞའོ་ལན་གྱིས་ཁྱོད་གཉིས་ནང་ནས་སྡོད་
དང་ང་ལ་ལས་ཀ་ཞིག་ཡོད་ཅེས་བཤད་རྗེས་སྒོའི་ཕྱི་རོལ་ཏུ་བུད་སོང་། བསྟན་འཛིན་
ཟླ་བ་ཡང་སེམས་སྡུག་ཁྲོད་གཉིད་ལ་ཤོར་སོང་། ཚེ་སྐྱིད་ཀྱི་སེམས་ལ་སྨྲ་བསམ་བརྗོད་
ལས་འདས་པའི་སྐྱོ་སྣང་ཅིག་སྐྱེས། མོས་དེ་དང་ལྷན་དུ་སེམས་ལ་ང་ནི་ཇི་འདྲའི་
བུད་མེད་ལས་ངན་ཞིག་རེད་ཨང་། ཡོད་ཚད་འདི་ལྟར་བྲལ་སོང་། ཤི་རྒྱུ་མེད་པའི་
ངས་འདི་ལྟ་བུའི་འཇིགས་སྣང་དང་སྐྱོ་ངལ་མྱོང་དགོས་དོན་ཅི་ཡིན་ནམ། ཀྱེ་མ། ཀྱི་
ཧུད། མི་ཚེ་ནི་ཇི་འདྲའི་ཆ་མི་སྙོམས་ཤིང་ཀྱག་ཀྱོག་དང་འབའ་འབུར་མང་བ་ཞིག་
རེད་ཨང་། ཇི་ལྟར་སོང་ཡང་གང་ལ་བསྐྱོད་ཀྱང་བདེ་མོའི་ཐང་ཞིག་ལ་སླེབས་རྒྱུ་ནི་
རི་བོང་གི་རྭ་ལྟ་བུ་ལས་མ་འདས་སྙམ། །
མོ་དེ་ལྟར་སྡུག་བསྔལ་གྱིས་བཟི་རུ་བཅུག བཟི་སོང་བའི་མོ་ལ་འགྱོད་གདུང་དང་།
ཞེན་ཆགས། འཁྲེང་སེམས། མིག་ཆུ་སོགས་ཀྱིས་ཅི་ཡང་སྟོང་། འཚོ་བ་དང་མི་ཚེ་ནི་བློ་
ལ་ཤོང་དཀའ་ཞིང་རྟོགས་མི་ཐུབ་པའི་ཟློས་གར་ཞིག་དང་ཀུན་ནས་མཚུངས་པས། མོ་
ཡང་མགྱོགས་ནས་མྱུར་དུ་ཕྱིར་འོང་མེད་པའི་ཡུལ་གྲུ་ཞིག་ལ་མགྱོགས་ནས་མྱུར་དུ་
བཞུད་འདོད་ཀྱི་འདུན་པ་དྲག་ཏུ་འཕྱུར་བའི་རྒྱ་མཚོའི་རྦ་རླབས་བཞིན་འགོག་མེད་
དུ་སྐྱེས་ནའང་། བསམ་མེད་ཀྱི་ཚ་བོ་དྲན་དུས་མོ་ཁོ་དང་བྲལ་ག་ལ་ཐུབ་སྟེ་གཏན་ནས་
མི་ཐུབ། སྙིང་གི་དུམ་བུར་གྱུར་བའི་ཚ་བོ་ལ་བརྗོད་དུ་མེད་པའི་སྙིང་རྗེ་ཞིག་འགོག་
201



མིག་ཆུ་ཐ་ར་ར།
མེད་དུ་སྐྱེས་ཞོར། ཞའོ་ལན་གྱིས་བཤད་པ་བཞིན་ཨ་རི་བརྒྱུད་དེ་རྒྱ་གར་ལ་འགྲོ་རྒྱུ་
སེམས་ཐག་བཅད།
དཀར་གསལ་གྱི་ཟླ་བ་མཁའ་དབྱིངས་ནས་ཤར་དུས་རླངས་འཁོར་གྱི་དུང་སྒྲ་
ཞིག་གྲགས་པ་དང་ཞའོ་ལན་དང་མི་འགའ་ཤས་ནང་དུ་བསླེབས། ཁོང་ཚོས་བེམ་པོ་
གཉིས་ཀྱི་སྟེང་དུ་རས་དཀར་བོ་དུང་འདྲ་བ་རེ་བཀབ་སྟེ་རླངས་འཁོར་གྱི་ནང་དུ་
བཞག ཞའོ་ལན་གྱིས་ཚེ་སྐྱིད་ཀྱི་ཕྲག་སྟེང་དུ་ལག་པ་ཡང་མོར་བཞག་ནས་ཁྱོད་གཉིས་
སྡོད་དང་ང་མགྱོགས་པོར་ཕྱིར་ཡོང་ཞེས་བཤད་དེ་བུད་སོང་། ཚེ་སྐྱིད་ཀྱི་ལུས་དུམ་བུ་
གཉིས་ལ་ཚལ་བར་གཤགས་པ་བཞིན་གྱི་ན་ཟུག་ཅིག་གིས་ཀུན་ནས་གཅུན། དེ་དུས་
མཁའ་དབྱིངས་ན་རྒྱུ་སྐར་གྱི་རྒྱལ་བོ་གཙོ་བྱས་པའི་སྐར་ཚོགས་འདུག་ལ། བསིལ་རླུང་
འཇམ་པོ་ཞིག་ཀྱང་དལ་གྱིས་ལྡང་བ་དང་། མཐའ་འཁོར་དུ་འདུ་འཛི་དང་འདུ་ལོང་
སོགས་ཀྱིས་སྟོང་ཞིང་ལྷིང་འཇགས་སེར་འདུག་མོད། ཚེ་སྐྱིད་ཀྱི་ལུས་སེམས་ལ་བཟོད་
བསྲན་ལས་བརྒལ་བའི་ན་ཚའི་ཟུག་གཟེར་བསྟུད་མར་བརྒྱབ་པ་དང་མིག་མཐའ་ནས་
རྫོགས་རྒྱུ་མེད་པའི་མིག་ཆུ་ཁྲོམ་ཁྲོམ་དུ་བཞུར་ཞིང་། སེམས་ཁོང་ལ་སྐྱོ་སྣང་གི་ན་ཟུག་
གཅིག་རྗེས་གཉིས་མཐུད་ཀྱིས་སྐྱེས། མོར་རང་ལུས་རང་ལ་མི་དབང་བའི་ཚོར་སྣང་
བྱུང་། ཚེ་སྐྱིད་ཀྱིས་བསྟན་འཛིན་ཟླ་བ་ཉལ་ཁྲིའི་སྟེང་བསྙལ་རྗེས་མཆོད་ཁང་དུ་སོང་
ནས་བཟང་སྤྱོད་སྨོན་ལམ་དང་སྤྱོད་འཇུག་སྨོན་ལམ་སོགས་ཞོགས་པ་སྐྱ་མདའ་མ་
བཏང་བར་དུ་བསྐྱོར། ཁོང་ཚོ་གསུམ་གྱིས་ཞོགས་ཟས་སྟབས་བདེ་ཞིག་ཟོས་རྗེས་ཞའོ་
ལན་གྱིས་ཁོ་གཉིས་གནམ་གྲུ་ཐང་དུ་སྐྱེལ་མ་ཞུས་ཤིང་ལམ་བར་དུ་ཁོའི་ཁ་པར་ཨང་
གྲངས་དང་། སྡོད་གནས་ཀྱི་ཁ་བྱང་། ལམ་ཁའི་འགྲོ་སོང་གི་དངུལ་སོགས་སྤྲད་རྗེས།
202



མུ་འབྲེལ་བརྩམས་སྒྲུང་།
“ཨ་མ་ཚེ་སྐྱིད་ཁྱོད་གཉིས་སེམས་བདེ་མོ་བྱས་ཏེ་སོང་དང་ཆོག གནམ་གྲུ་ཐང་དུ་
ངའི་གྲོགས་པོ་དང་ཁྱོད་ཀྱི་བུ་མོ་ལྷ་མོ་སྒྲོལ་མ་གཉིས་ལེན་དུ་ཡོང་ནི་རེད། ཁོ་ཚོས་
ཁྱོད་གཉིས་རྒྱ་གར་ལ་ལམ་འཇུག་བྱེད་ནི་རེད། དེར་ཐོན་ན་ང་ལ་ཁ་པར་གཏོང་རྒྱུ་
བརྗེད་མི་ཉན། ད་རུང་ལས་ཀ་མང་བོ་ཞིག་ཡོད་པས་རྗེས་སུ་ཁ་པར་བརྒྱུད་དེ་བཤད་
ཆོག་པར་གྱིས།” “ཡ་ཡ་ངེད་གཉིས་འབྱོར་བ་དང་ཁྱོད་ལ་ཁ་པར་གཏོང་ངེས།” ཞའོ་
ལན་གྱིས་བསྟན་འཛིན་ཟླ་བའི་འགྲམ་པར་འོ་ཆུང་ཞིག་བྱས་ཏེ་རྒྱ་གར་ནས་སློབ་སྦྱོང་
ལ་འབད་བརྩོན་བྱེད་དགོས་ཞེས་མངགས། ཁོས་ཚེ་སྐྱིད་ལ་གཅིག་བལྟས་རྗེས་ “བསྟན་
འཛིན་ཟླ་བ་སློབ་གྲྭ་ཡག་པོ་ཞིག་ཏུ་གཏོང་རྒྱུ་གལ་ཆེན་ནང་གི་དོན་ཆེན་ཡིན། དེ་
བཞིན་ཁྱོད་ཀྱིས་ཀྱང་སེམས་པ་སྐྱིད་པོ་བྱེད་པ་ལས་འདྲ་མིན་ལ་བསམ་བློ་མ་གཏོང་།
འདས་ཟིན་པ་ཡོད་ཚད་རྨི་ལམ་བཞིན་བརྗེད་ཐུབ་ན་བཟང་།” ཞེས་སེམས་གསོ་དང་
ཇུས་མཉམ་དུ་བཏོན།
“ཡ་ཡ་ཡ་ཁྱོས་སེམས་བདེ་མོ་བྱོས་ངས་ཤུ་རེ་བྱེད་ངེས།”
ཁོས་ཁུག་མ་ལས་ཡིག་སྐོགས་ཤིག་བླངས་ཏེ་མོ་ལ་སྤྱོད་ཞོར་དུ་ “འདི་ཁོ་གཉིས་ཀྱི་འདྲ་
པར་རེད། རྗེས་སུ་བསྟན་འཛིན་ཟླ་བ་ཆེན་པོ་ཆགས་དུས་ཕ་མ་གཉིས་ཀྱི་ལོ་རྒྱུས་ཁོ་ལ་
གསལ་བོ་ཞིག་བརྗོད་རྒྱུ་ནི་ཁྱོད་ཀྱི་བུ་དང་མནའ་མ་གཉིས་ཀྱིས་ཁྱོད་ལ་བཟུང་བའི་རེ་
བ་གཉིས་པ་དེ་རེད”ཅེས་བཅོལ་བདམས་བྱས།
ཚེ་སྐྱིད་ཀྱིས་དེ་དག་བླངས་ཏེ་རྒྱབ་ཁུག་ནང་ཏུ་བཅུག་རྗེས་ཁོ་གཉིས་ཀྱིས་ཞའོ་ལན་ལ་
གྱེས་བརྡ་བཏང་ཞིང་གནམ་གྲུའི་འདུག་སྟེགས་སྟེང་དུ་བསྡད་དེ་སྐྱིད་སྡུག་མ་ངེས་
པའི་རྒྱང་བཞུད་ཅིག་ལ་དབུ་ཁྱུད་བྲིས།
03



མིག་ཆུ་ཐ་ར་ར།་
སྒེའུ་ཁུང་ལས་ལྷ་སའི་ཡུལ་ལྗོངས་ལ་མཐའ་མཇུག་གི་ཕྱིར་མིག་ཐེངས་
གཅིག་བྱས་ཤིང་། ཡུན་ཙམ་གྱི་རྗེས་ནས་ཁོ་གཉིས་གཉིད་ལ་ཤོར་ཏེ་རྨི་ལམ་ལྟ་བུའི་
རྨི་ལམ་གྱི་ཞིང་ཁམས་ཤིག་འགྲིམས་མགོ་ཚུགས་་་
，，，
，，，
，，
，，，，，，，，，
་་་་་་
204



མུ་འབྲེལ་བརྩམས་སྒྲུང་།
མཇུག་གི་གཏམ།
གོ་སྐབས་འདི་བརྒྱུད་ནས་ངས་དེབ་འདི་མི་ཡུལ་དུ་བདེ་ཞིང་སྐྱིད་པའི་
ངང་གསོན་དུ་འཇུག་མཁན་དང་། དུས་དང་རྣམ་པ་ཀུན་ཏུ་མི་ཡི་རྒྱན་གྱི་མཆོག་ཤེས་
ཡོན་ཡིན་ཞེས་ཁ་ཏ་གནང་མཁན་གྱི་བརྩེ་བའི་ཕུ་བོ་སྒྲོལ་མ་ཚེ་བརྟན་གྱིས་དགའ་
དགའ་སྤྲོ་སྤྲོའི་ངང་སྦྱིན་བདག་གནང་བ་ལ་སྙིང་ཐག་པ་ནས་ཐུགས་རྗེ་ཆེ་གྲངས་མེད་
ཞུས་པ་ཡིན། ཞུ་དག་པ་གྲོགས་པོ་རྡོ་རྗེ་སྐྱབས་དང་བན་དེ་མཁར། ཀུན་དགའ་ཚེ་
རིང་། དེབ་གཟུགས་ཇུས་འགོད་པ་གྲོགས་གཞོན་ནུ་དོན་གྲུབ། རྒྱབ་ཤོག་ཇུས་འགོད་པ་
ཇོ་བློ་བཟང་དཔལ་ལྡན་དང་དེ་མིན་བདག་ལ་དངོས་ཤུགས་བརྒྱུད་གསུམ་ནས་རོགས་
རམ་དང་རྒྱབ་སྐྱོར་གནང་མཁན་གྱི་གྲོགས་པོ་ཚོར་སེམས་གཏིང་ནས་ཐུགས་རྗེ་ཆེ་ཞུ།
ཁོང་ཚོའི་རྣམ་དག་གི་ལྷག་བསམ་དང་རམ་འདེགས་མེད་པ་ཡིན་ན། དེབ་འདི་རྒྱ་ཆེ་
བའི་ཀློག་མཁན་ཡོངས་ཀྱི་སྤྱན་ལམ་དུ་བཤམ་རྒྱུ་ཡང་སྟོང་སེམས་ཁོ་ན་ལས་མ་འདས།
དེ་བས་ངས་ཡང་བསྐྱར་ཁོང་རྣམ་པ་ཚོར་བཅོས་མིན་གྱི་ཐུགས་རྗེ་ཆེ་ཞུས་པ་
ཡིན། གཞན་ཡང་ངས་བྲིས་བའི་དེབ་ཆུང་འདིར་བསོད་ནམས་ཀྱི་ཆ་ཅུང་ཙམ་
ཞིག་མཆིས་ཚེ། དེ་ནི་ལུས་རྟེན་ཁྱད་འཕགས་སྐྲུན་མཁན་གྱི་དྲིན་ཆེན་ཕ་མ་དང་།
རྨོངས་ལམ་ནས་དཀར་གསལ་གྱི་ལམ་ཆེན་དུ་ཐབས་ཤེས་ཀྱིས་འཁྲིད་མཁན་གྱི་དགེ་
བའི་བཤེས་གཉེན་དག དེ་བཞིན་གཞན་ཕན་དང་གཞན་དོན་ཁོ་ནར་གཞོལ་བའི་
བསྟན་འཛིན་གྱི་སྐྱེ་བོ་ཐམས་ཅད་སྐུ་ཚེ་ཡུན་རིང་བརྟན་པའི་སླད་དུ་བསྔོའོ།།
205



ཞུས་དག་པ། གཞོན་ནུ་དོན་གྲུབ། ཀུན་དགའ་ཚེ་རིང་།
བན་ཏེ་མཁར། རྡོ་རྗེ་སྐྱབས།
ཇུས་འགོད་པ། ཝཱཎའི་བློ་བཟང་དཔལ་ལྡན། གཞོན་ནུ་དོན་གྲུབ།
མིག་ཆུ་ཐ་ར་ར།
གཅན་གཡང་ཕྱུག་གིས་བརྩམས།



DPSE Gelagelsegesegesagesa
gegebegegebaseebesleges
Rq1t5yrs 150
Ve En Prieto.Pae vnpritsgrail.com
